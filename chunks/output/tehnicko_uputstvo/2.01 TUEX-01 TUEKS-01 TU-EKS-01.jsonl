{"chunk_id": "0f6124890d53", "content": "## 3.  ДЕФИНИЦИЈЕ И СКРАЋЕНИЦЕ\n\nОво  поглавље  дефинише  појмове,  изразе  и  скраћенице  на  начин  како  се  користе  у  овом Упутству.\n\n## 3.1. Појмови\n\nДалековод (надземни електроенергетски вод) - елемент електроенергетског система који надземно вођеним проводницима преноси електричну енергију између два постројења истог напонског нивоа. У посебном случају уместо постројења крај далековода може да буде и чвор. Далеководу припадају затезна овешења проводника и заштитног ужета којима се они прихватају на излазни портал ТС/РП, укључујући и затезне изолаторске ланце. Састоји се од: проводника, заштитних ужади, уземљивача, изолатора, спојне и овесне опреме, стубова и темеља.\n\n\n## 3.3.  Скраћенице:\n\nДВ далековод\n\nП - прекидач\n\nР - растављач\n\nРП - разводно постројење\n\nПРП - прикључно разводно постројење\n\nТР - трансформатор\n\nСП - спојно поље\n\nСС - систем сабирница\n\nТРП - трансформаторско поље\n\nТС - трансформаторска станица\n\nДВП - далеководно поље\n\nЕВП - електровучна подстаница\n\nЕЕ - електроенергетски\n\nЕЕС - електроенергетски систем\n\nКПС - корисник преносног система\n\nЕМС АД - Акционарско друштво  'Електромрежа Србије' Београд\n\nДУП - Дирекција за управљање преносним системом\n\nДОПР - Дирекција за одржавање преносног система\n\nДТЕХ - Дирекција за техничку подршку преносном систему\n\nРДЦ - Регионални диспечерски центар\n\nНДЦ - Национални диспечерски центар\n\nSCADA/EMS (Supervisory Control and Data Acquisition/Energy Management System) -\n\nсистeм зa нaдзoр, кoнтрoлу и aквизициjу пoдaтaкa за управљање ЕЕС\n\n## 4. ОДГОВОРНОСТИ\n\n## 4.1. Диспечер је одговоран:\n\n- да сагледа стање ЕЕС пре и након извршених манипулација,\n- да донесе одлуку о спровођењу манипулација,\n- да прецизно изда одговарајуће налоге,\n- за  даљински  управљане  објекте  изврши  даљинским  командовањем  манипулације које су предвиђене Протоколом,\n- да додатно појасни потребну манипулацију, у случају да руковалац, услед неразумевања налога, затражи додатна објашњења,\n- да преко SCADA система прати и провери извршене манипулације,\n- да тражи информацију о извршеним налозима,\n- да у предвиђеној форми евидентира извршене манипулације,\n- за поступке лица на обуци за диспечера.\n\n## 4.2. Руковалац је одговоран:\n\n- да пре почетка манипулација обавести диспечера о уклопном стању ТС/РП/ПРП и свим  запажањима  (нпр.  метеоролошким  условима)  које  могу  бити  од  утицаја  на манипулација,\n- да  искључиво  по  налогу  диспечера  из  надлежног  центра  управљања  ЕМС  АД спроведе манипулације,\n- да у случају неразумевања налога затражи додатна објашњења од диспечера,\n- да  самостално  обави  искључење  неког  елемента  у  ТС/РП/ПРП, без налога диспечера,  у  случају  очигледног  хаваријског  стања  (пожар,  угроженост  људства  и опреме и слично) и уколико процени да нема времена за претходно обавештавање диспечера, а затим га накнадно обавести,\n- да  самостално  изврши  манипулације  без  налога  диспечера,  у  складу  са  Планом успостављања ЕЕС,\n- да провери извршене манипулације,\n- да извести диспечера о извршеним манипулацијама,\n- да у предвиђеној форми евидентира извршене манипулације,\n- за поступке лица на обуци за руковаоца дефинисане овим упутством.\n\n## 5. ВЕЗА СА ДРУГИМ ДОКУМЕНТИМА\n\n## 5.1. Ово Упутство је у вези са следећим документима:\n\n- Правила о раду преносног система\n- Упутство  за  планирање  искључења  и  спровођење  основних  мера  обезбеђивања места рада на елементима 400 kV, 220 kV и 110 kV ЕЕС Републике Србије,\n- ТУ-EКС-04  Упутство  за  организацију  извођења  радова  на  објектима  преносног система електричне енергије EМС АД,\n- ТУ-УПР-01 Техничко упутство о управљању ЕЕС,\n- ТУ-ЕКС-03 Мере и поступци након деловања заштитних и аутоматских  уређаја у преносном систему,\n- TP-603\\_2018  Техничка  процедура  за  даљинско  управљање  ТС/РП  којима  се командује даљински из центара управљања,\n- План успостављања ЕЕС Републике Србије након потпуног или делимичног распада (У даљем тексту План успоставља ЕЕС),\n- Упутства за погон ТС/РП/ПРП,\n- Протоколи о начину надзора, управљања, даљинског командовања и манипулисања ТС/РП/ПРП\n\n\n## 6. МАНИПУЛАЦИЈЕ\n\n## 6.1. Врсте манипулација\n\n## 6.1.1. Манипулације за потребе извођења радова\n\nДиспечер је дужан да, поштујући уклопно стање на објекту и у договору са руководиоцем радова  о  начину  извођења  радова,  предвиди  потребне  манипулације  на  опреми  за планиране радове који обухватају:\n\n- искључивања елемената ЕЕС због спровођења основних мера обезбеђивања места рада;\n- искључивања елемената ЕЕС у случају радова за које нису потребне основне мере обезбеђивања места рада;\n- искључивања елемената ЕЕС због радова у близини елемената ЕЕС;\n- укључивања елемената ЕЕС након завршетка радова.\n\n## 6.1.2. Манипулације за мењање топологије мреже\n\nОве манипулације се изводе због:\n\n- управљања токовима активних и реактивних снага у преносној мрежи;\n- усаглашавање  са  уклопним  стањима  са  предвиђеним  Упутством  за  погон ТС/РП/ПРП;\n- постизања услова нормалног, односно сигурног рада преносне мреже.\n\n## 6.1.3. Манипулације приликом поремећаја у систему\n\nОваква врста манипулација се изводи приликом:\n\n- укључивања елемената након испада;\n- санирања поремећаја;\n- спровођења Планова одбране ЕЕС.\n\nПриликом  извођења  ових  манипулација  примењује  се  ТУ-ЕКС-03  Мере  и  поступци након  деловања  заштитних  и  аутоматских  уређаја  у  преносном  систему,  План успостављања ЕЕС, План ограничења испоруке електричне енергије и План подфреквентне заштите (Планови одбране).\n\nОва врста манипулација, због своје непредвидивости, захтева максималну концентрацију и сарадњу управљачког центра и руковаоца. Посебно је битно прикупљање свих података и правилно информисање у циљу доношења управљачких одлука.\n\nДиспечер,  по  потреби,  обавештава  руковаоца  да  се  ове  манипулације  извршавају  у условима поремећеног стања у ЕЕС.\n\n## 6.2. Идентификација саговорника приликом спровођења манипулација\n\n- 6.2.1.  Сва комуникација саговорника се обавља преко телефона који се снимају у центрима управљања ЕМС АД.\n- 6.2.2.  У случају да диспечер има информацију да нема могућности снимања разговора налог се  даје  факсом  или  скенираним  дописом  на  коме  је  написан  налог  за  манипулације преко електронске поште.\n- 6.2.3.  Саговорници се морају налазити на важећем списку одговорних диспечера и руковалаца.\n- 6.2.4.  Приликом успостављања комуникације диспечер се представља именом и презименом и наводи име центра управљања из кога се јавља. Руковалац се представља именом и презименом и наводи име објекта из ког се јавља.\n- 6.2.5.  У случају да је саговорник на обуци то се посебно наглашава, комуникацију обавезно прати одговорна особа чије се име и презиме такође наводи у комуникацији.\n\n## 6.3. Начин давања/примања налога као и размене информација о реализацији налога у ТС/РП/ПРП ЕМС АД\n\n- 6.3.1. Руковалац  манипулације  извршава  само  по  налогу  диспечера  надлежног  Центра управљања ЕМС АД.\n- 6.3.2. Центар  управљања  ЕМС АД   даје  име  елемента  ЕЕС на  коме је  потребно  извршити манипулације, као и број налога за манипулације из Диспечерског дневника, а  који се евидентира у Погонском дневнику ТС/РП/ПРП.\n- 6.3.3. Приликом издавања налога/примања информације изговара се:\n1. Која манипулација је у питању: укључење или искључење .\n2. Врста уређаја: прекидач,  растављач,  сабирнички  растављач  (навести  систем сабирница), излазни растављач, подужни растављач, попречни растављач, растављач  помоћног  система  сабирница,  растављач  у  подужном  спојном  пољу, ножеви за уземљење и сл.\n3. Назив елемента ЕЕС на коме се врши манипулација који мора да садржи:\n- -за  далеководна  поља:  напонски  ниво,  број  далековода  и  правац  (други  крај далековода).  Пример:  'Искључи  прекидач  далековода  400  kV  број  451  правац ТС Панчево 2.'\n- -за  трансформаторска  поља:  број  трансформатора  и  напонски  ниво  на  коме  се врши манипулација\n- -за спојна поља: напонски ниво и врста спојног поља (главно, помоћно, подужно) и ком систему сабирница припада.\n\nИзузетно за укључење/искључење ножева за уземљење излазних растављача далековода налог се издаје: уземљи/раземљи далековод.\n\n- 6.3.4. Приликом  издавања  налога  руковалац  обавезно  понавља  садржај  налога.  Диспечер потврђује тачност, а уколико се садржаји не поклапају давање налога се понавља.\n- 6.3.5. Код  даљински  командованих  ТС/РП/ПРП,  приликом  комуникације  диспечера  центара управљања ЕМС АД, поступак је исти као у тачки 6.3.4.\n- 6.3.6. Налог може бити појединачни - односи се само на један уређај (искључење прекидача ДВ,  искључење  растављача  ДВ  и  сл.)  или  збирни  -  односи  се  на  више  уређаја (пребацивање свих активних извода са једног система на други, искључење растављача трансформатора  на  обе  стране,  искључење  излазног  и  сабирничког  растављача далековода,  искључење  излазног,  сабирничког  растављача  далековода  и  уземљење далековода).\n- 6.3.7. Приликом  издавања налога  за  манипулације  на  далеководу  обавеза  је  диспечера  да наредни налог руковаоцу на другом крају далековода, даје тек по пријему информације о извршеном налогу на првом крају далековода.\n- 6.3.8. Руковалац    је  дужан  да,  након  извршених  манипулација,  а  пре  давања  информација диспечеру  о  уклопном  стању  уређаја  на  којима  су  извршене  манипулације,  провери уклопно стање уређаја у складу са тачком 6.8.\n- 6.3.9. Приликом давања информације о извршењу манипулација, обавезно се наводи и време извршења манипулација.\n- 6.3.10. Руковалац може самостално да обави искључење неког елемента у ТС/РП/ПРП, без налога  диспечера,  у  складу  са  Планом  успостављања  ЕЕС  и  у  случају  очигледног хаваријског стања (пожар и сл.) уколико оцени да нема времена да претходно обавести диспечера, а затим га накнадно обавести.\n- 6.3.11. Руковалац  може  да  одбије  извршење  налога  за  манипулацију,  уз  образложење,  ако сматра  да  ће  тиме  бити  угрожена  опрема  или  људство.  Такође,  руковалац  може  да предложи начин извршења манипулација у складу са стањем на терену, са тим да он сноси потпуну одговорност за тачност тих информација.\n- 6.3.12. Код даљинског командовања из РДЦ, елементима ЕЕС у надлежности управљања РДЦ, диспечер  РДЦ  спроводи  самостално  манипуалције  у  складу  са  Протоколом  за  дати објекат.\n\n## 6.4. Начин давања/примања налога као и размене информација о реализацији са центрима управљања КПС\n\n- 6.4.1. Диспечер  надлежног  центра  управљања  ЕМС  АД,  за  сваки  издати  налог  центру управљања  КПС,  даје  назив  ЕЕ  објекта  и  име  елемента  ЕЕС  на  коме  је  потребно извршити манипулације, као и број налога за манипулације из Диспечерског дневника центру управљања КПС, који он евидентира.\n- 6.4.2. Приликом издавања налога/примања информације изговара се:\n1. Која манипулација је у питању: укључење или искључење.\n2. Врста уређаја: прекидач,  растављач,  сабирнички  растављач  (навести  систем сабирница), излазни растављач, подужни растављач, попречни растављач, растављач  помоћног  система  сабирница,  растављач  у  подужном  спојном  пољу, ножеви за уземљење...\n3. Назив елемента ЕЕС на коме се врши манипулација који мора да садржи:\n- -за  далеководна  поља:  напонски  ниво,  број  далековода  и  правац  (други  крај далековода),\n- -за  трансформаторска  поља:  број  трансформатора  и  напонски  ниво  на  коме  се врши манипулација\n- -за спојна поља: напонски ниво и врста спојног поља (главно, помоћно, подужно) и ком систему сабирница припада.\n\nИзузетно за укључење/искључење ножева за уземљење  излазних растављача далековода налог се издаје: уземљи/раземљи далековод.\n\n- 6.4.3. Приликом  издавања  налога/примања  информације  друга  страна  обавезно  понавља садржај  налога/примљене  информације.  Уколико  се  садржаји  не  поклапају  давање налога/саопштавање информације се понавља.\n- 6.4.4. Налог може бити појединачни - односи се само на један уређај (искључење прекидача ДВ,  искључење  растављача  ДВ  и  сл.)  или  збирни  -  односи  се  на  више  уређаја (искључење растављање и уземљење далековода на оба краја...).\n- 6.4.5. Уколико је далековод на коме се врше манипулације у надлежности различитих центара управљања КПС, приликом издавања налога за манипулације на далеководима обавеза је диспечера ЕМС АД да даје наредни налог на другом крају далековода тек по пријему информације о извршеном налогу на првом крају далековода. Уколико је центар управљања КПС надлежан за оба краја далековода, дозвољено је да центар управљања ЕМС АД да налог центру управљања КПС, да се далековод искључи\n- растави и уземљи на оба краја и обрнуто.\n- 6.4.6. Потребно  је  обезбедити  да  оперативно  особље  КПС  буде  на  објекту  ради  вршења манипулација  у  договореним  терминима  приликом  припреме  искључења  односно укључења.\n- 6.4.7. Приликом давања информације о извршењу манипулација обавезно се наводи и време извршења манипулација.\n- 6.4.8. Диспечер  надлежног  центра  управљања  КПС  може самостално да обави  искључење неког  елемента  у  ТС/РП/ПРП,  без  налога  диспечера  ЕМС  АД,  у  случају  очигледног хаваријског стања (пожар, угроженост људства и опреме и  слично) уколико оцени да нема времена да претходно обавести диспечера, а затим га накнадно обавести. Такође, Центар управљања КПС може самостално да обави манипулације у ТС/РП, без налога диспечера ЕМС АД, у складу са Планом успостављања ЕЕС.\n- 6.4.9. Центар  управљања  КПС  може  да  одбије  извршење  налога  за  манипулације,  уз образложење, ако сматра да ће тиме бити угрожена опрема или људство на ТС/РП/ПРП. Такође,  центар  управљања КПС  може да предложи начин извршења манипулација у складу са стањем на терену, са тим да он сноси потпуну одговорност за тачност тих информација.\n- 6.4.10. Уколико је потребно обезбеђивање алтернативних праваца напајања, Центар управљања ЕМС АД, пре давања налога за манипулације, мора да добије потврду од Центра управљања КПС да су обезбеђени алтернативни правци напајања.\n\n## 6.5. Општи принципи давања/примања налога за манипулације\n\nОвде  су  дати  принципи  за  основне  примере  редоследа  манипулација.  Специфичне манипулације које имају велики број варијанти нису дате у овим принципима већ ће се кроз обуку разрадити и са њима упознати оперативно особље.\n\n## 6.5.1. Искључење далековода\n\n- На првом крају:\n\nИскључити прекидач далековода.\n\n- •\n\n- На другом крају:  Утврдити да далековод није оптерећен.\n\nИскључити прекидач далековода.\n\nУтврдити да далековод није под напоном.\n\nИскључити излазни и сабирнички растављач далековода.\n\n- •\n\n- На првом крају:\n\n- Утврдити да далековод није под напоном. а затим уземљити далековод.\n\nИскључити излазни и сабирнички растављач далековода,\n\n- На другом крају:  Уземљити далековод.\n\n## 6.5.2. Укључење далековода\n\n- На другом крају:  Раземљити далековод.\n\n- На првом крају: Раземљити далековод, а затим укључити сабирнички и излазни растављач далековода.\n\nПроверити спремност далековода да се прими напон.\n\n- На другом крају:  Укључити сабирнички и излазни растављач далековода.\n\n- На другом крају:  Укључити прекидач далековода.\n\n- •\n\n- На првом крају: Утврдити да је далековод под напоном. Укључити прекидач далековода.\n\n## 6.5.3. Искључење трансформатора (терцијер искључен и растављен)\n\n- Искључити прекидач са ниженапонске стране трансформатора. Утврдити да трансформатор није оптерећен.\n- Искључити прекидач са вишенапонске стране трансформатора. Утврдити да је трансформатор без напона.\n- Искључити растављаче са вишенапонске и ниженапонске стране трансформаторa.\n\n## 6.5.4. Укључење трансформатора (терцијер искључен и растављен )\n\n- Укључити растављаче трансформатора са ниженапонске и вишенапонске стране система сабирница на који се укључује трансформатор.\n- Укључити прекидач са вишенапонске стране трансформатора. Утврдити да је трансформатор под напоном.\n- Укључити прекидач са ниженапонске стране трансформатора. Утврдити да је трансформатор оптерећен.\n\n## 6.5.5. Прелазак са система на систем\n\n- Укључити растављаче спојног поља.\n- Укључити прекидач спојног поља.\n\nУтврдити да је систем сабирница на који се пребацују изводи под напоном.\n\n- Пребацити све активне изводе са једног на други систем сабирница. Објашњење: У истом пољу укључити сабирнички растављач СС на који се пребацују изводи , а потом искључити сабирнички растављач СС са ког се пребацују изводи, а затим поступак поновити у осталим пољима.\n- Искључити прекидач  спојног поља. Утврдити да систем сабирница са ког су пребачени изводи није под напоном.\n- Искључити растављаче спојног поља.\n\n## 6.5.6. Пребацивања далековода на погон преко помоћног система сабирница\n\n- Укључити  растављаче  помоћног  спојног  поља и то :  растављач  СС  на  који  је прикључен далековод и растављач помоћног СС.\n- Укључити прекидач помоћног спојног поља. Утврдити присуство напона на помоћном СС.\n- Укључити растављач помоћног СС у пољу далековода.\n- Пребацити заштиту далековода са сопственог прекидача на прекидач помоћног спојног поља.  (Уколико  постоји  преклопка,  која  омогућава  да  се  активира  истивремено деловање заштите на сопствени прекидач и на прекидач спојног поља, пре почетка свих манипулација пребацити преклопку утај положај.)\n- Искључити прекидач далековода.\n- Искључити  излазни  и  сабирнички  растављач  СС  на  који  је  био  прикључен далековод.\n\n## 6.5.7. Враћање далековода са погона преко помоћног система сабирница\n\n- Укључити  сабирнички  растављач  (у  пољу  далековода  СС  на  који  се  прикључује далековод) и излазни растављач далековода.\n- Укључити прекидач далековода.\n- Пребацити заштиту далековода са прекидача помоћног спојног поља на сопствени прекидач.\n- Искључити растављач помоћног СС у пољу далековода.\n- Искључити прекидач помоћног спојног поља. Утврдити да помоћни СС није под напоном.\n- Искључити растављаче помоћног спојног поља и то: растављач ка помоћном СС и растављач ка СС на који је прикључен далековод.\n\n## 6.5.8. Искључење далековода у упрошћеној 'H' шеми на једном крају\n\n- 'H':  Укључити попречни растављач између трансформатора Т1 и Т2.\n- 'H':  Искључити прекидач трансформатора Т2. Искључити прекидач подужног спојног поља.\n- ТС:  Утврдити да далековод није оптерећен. Искључити прекидач далековода. Утврдити да далековод није под напоном. Искључити излазни и сабирнички растављач далековода.\n- 'H':  Искључити излазни раставаљач далековода, а затим уземљити далековод.\n- ТС:  Уземљити далековод.\n- 'H':  Укључити прекидач подужног спојног поља. Укључити прекидач трансформатора Т2.\n\nИскључити попречни растављач између трансформатора Т1 и Т2.\n\n## 6.5.9. Искључење далековода (ТС1-ЕВП) са ЕВП на једном крају\n\n- ЕВП: Растеретити ЕВП\n- ТС2:  Искључити прекидач далековода ЕВП-ТС2.\n- •\n- ТС1:  Утврдити да далековод ТС1-ЕВП није оптерећен. Искључити прекидач далековода ТС1-ЕВП. Утврдити да далековод ТС1-ЕВП није под напоном.\n\nИскључити излазни и сабирнички растављач далековода ТС1-ЕВП.\n\n- ТС2:  Искључити излазни растављач далековода ЕВП-ТС2.\n- ЕВП: Искључити растављач, а потом уземљити далековод ТС1-ЕВП. Проверити спремност далековода ЕВП-ТС2 да прими напон.\n\n- •\n\n- ТС2:  Укључити излазни растављач далековода ЕВП-ТС2; Укључити прекидач далековода ЕВП-ТС2.\n\n- •\n\n- ЕВП: Утврдити да је далековод ЕВП-ТС2 под напоном. Оптеретити ЕВП.\n\n- ТС1:  Уземљити далековод ТС1-ЕВП.\n\n## 6.6. Специфични случајеви давања/примања налога за манипулације\n\n## 6.6.1 . Манипулације кабловима\n\nУкључење/искључење кабла је исто као укључење/искључење далековода.\n\nУкључење кабла када је  на  другом  крају  трансформатор  који  је  у  празном  ходу  није дозвољено (блок споју кабл-трансформатор).\n\n## 6.6.2. Синхронизација генератора на мрежу\n\nДиспечер не даје налог за синхронизацију генератора већ се синхронизација врши из електране.\n\n## 6.6.3. Паралелисање трансформатора\n\nПозиције регулатора напона ускладити (исте или приближне) у складу са условима за паралелан рад трансформатора.\n\n## 6.7. Начин спровођења налога за манипулације у ТС/РП/ПРП\n\n## 6.7.1. Места командовања расклопном опремом\n\nКомандовање  (укључење  и  искључење)  расклопном  опремом  се  може  вршити  на следећим местима:\n\n- SCADA систем,\n- командна табла на ТС/РП/ПРП,\n- управљачка јединица поља у релејним кућицама,\n- РУП - резервни управљачки панел у релејним кућицама,\n- командни орман у пољу,\n- из погонског механизма.\n\n## 6.7.2.  Руковалац треба командовање да врши првенствено са SCADA система или командне табле, а потом са управљачке јединице.\n\nКомандовање са управљачке јединице може се вршити у случајевима манипулација растављачима код преласка са система на систем и потребе визуелне контроле већег броја растављача, након чега се провери комплетно уклопно стање на SCADA систему.\n\nДиректно  командовање  из  РУП  или  ормана  у  пољу  предвиђено  је  само  за  случај немогућности  командовања  са SCADA система,  командне  табле  или  управљачке јединице.\n\nРуковалац манипулише из погонског механизма расклопних апарата само уколико не постоји електрична команда за тај расклопни уређај, а уклопно стање (са становишта тренутног уклопног стања) дозвољава манипулацију тим елементом.\n\nАко  је  електрична  команда  расклопним  апаратом,  из  неког  разлога  нерасположива, руковалац  о  томе  обавештава  надлежног  диспечера,  а  затим  покушава  да  утврди  и отклони узрок нефункционалности.\nУколико  се  не  отклони  узрок  нефункционалности  електричне  команде,  диспечер договара са руковаоцем могућност наставка манипулације из погонског механизма.\nАко руковалац сматра да наставак манипулације из погонског механизма није безбедан, манипулација се прекида и позива се интервентна екипа.\n\n- 6.7.3.  Руковалац манипулацију прекидачем врши док је у директном телефонском контакту са диспечером.\n- 6.7.4.  Руковалац мора да обезбеди неометано извршавање манипулација у командној сали и у пољу у коме манипулише.\n- 6.7.5.  Диспечерима  и  руковаоцима  у  току  комуникације  за  извршавање  манипулација, забрањени су разговори који нису везани за манипулацију и погон објекта.\n- 6.7.6.  Диспечер, преко SCADA система, прати манипулације и дужан је да провери уклопно стање у објекту у коме су вршене манипулације.\n- 6.7.7. Ако  се  информација  о  уклопном  стању  у  објекту,  коју  даје  руковалац  не  слаже  са информацијом добијеном преко SCADA система (као и недефинисана уклопна стања), диспечер је дужан да руковаоцу да налог да провери уклопно стање. Након провере, као исправна и тачна сматра се она информација коју даје руковалац.\n\n## 6.8. Начин провере извршења манипулације\n\n- 6.8.1.  После  манипулације  прекидачем  руковалац  мора  да  провери  да  ли  су  сви  полови прекидача укључени/искључени у зависности од врсте уређаја и постројења на један од следећих начина: постојање/непостојање напона и струја у свим фазама, да ли има сигнала деловања заштите од несиметрије полова, значке на свим половима, опште стање прекидача, итд.\n- 6.8.2.  После  манипулације  растављачем  или  ножевима  за  уземљење,  руковалац  мора визуелно  да  провери  да  су  сви  полови  растављача  или  сви  ножеви  за  уземљење регуларно укључени/искључени.\n- 6.8.3.  Руковалац проверава постојање/непостојање напона у свим фазама сабирница (или на једној фази, у зависности од расположивих мерења).\n- 6.8.4.  Такође, руковалац проверава стање остале опреме елемента ЕЕС који је био предмет манипулације.", "doc_id": "2.01_TUEX-01_TUEKS-01_TU-EKS-01", "doc_type": "uputstvo_pogon", "doc_title": "2.01 TUEX-01 TUEKS-01 TU-EKS-01.txt", "object_code": null, "object_name": "Objekat None", "voltage_levels": ["400kV", "220kV", "110kV"], "section_number": "1", "section_title": "2.01 TUEX-01 TUEKS-01 TU-EKS-01.txt", "section_type": "tehnicko_uputstvo", "chunk_type": "G", "related_objects": ["PA2"], "keywords": ["диспечер", "ТР", "манипулација", "трансформатор", "спојно поље", "далековод", "уклопно стање", "налог", "руковалац", "СП", "постројење", "даљинско", "ДВ", "парале", "SCADA", "извршење", "систем сабирница"], "year": null, "char_count": 23144}
