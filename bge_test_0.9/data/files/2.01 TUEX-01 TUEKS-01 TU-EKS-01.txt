## 3.  ДЕФИНИЦИЈЕ И СКРАЋЕНИЦЕ

Ово  поглавље  дефинише  појмове,  изразе  и  скраћенице  на  начин  како  се  користе  у  овом Упутству.

## 3.1. Појмови

Далековод (надземни електроенергетски вод) - елемент електроенергетског система који надземно вођеним проводницима преноси електричну енергију између два постројења истог напонског нивоа. У посебном случају уместо постројења крај далековода може да буде и чвор. Далеководу припадају затезна овешења проводника и заштитног ужета којима се они прихватају на излазни портал ТС/РП, укључујући и затезне изолаторске ланце. Састоји се од: проводника, заштитних ужади, уземљивача, изолатора, спојне и овесне опреме, стубова и темеља.

Далеководно  поље  (ДВП) -  део  постројења  којим  се  оно  повезује  са  далеководом. У постројењу са сабирницама, ДВ пољу припада сва опрема која се налази од прикључних стезаљки система сабирница на који се прикључује сабирнички растављач на сабирнице, до прикључне  стезаљке  на  излазном  порталу,  на  коју  се  прикључују  фазни  проводници  првог распона далековода. Ту спадају: прекидач, сабирнички и излазни растављач, струјни мерни трансформатори.  Због  извођења  радова  узето  је  да  и  напонски  мерни  трансформатори (укључујући и спуст), мост ка далеководу, као и ВФ пригушнице и ВФ спрежни кондензатор и њихова прикључна стезаљка припадају далеководном пољу, без обзира да ли су прикључени испред или иза излазног портала.

Диспечер - лице у центру управљања надлежно за управљање делом ЕЕС.

Електроенергетски објекат (ЕЕ објекат) - грађевинско-електромонтажна целина која служи за производњу, пренос, дистрибуцију или потрошњу електричне енергије.

Електроенергетски  систем (ЕЕС) -  скуп  свих  међусобно  повезаних  електроенергетских објеката који сачињавају јединствени техничко-технолошки систем.

Елемент ЕЕС (елемент) - далековод, далеководно поље, трансформатор, трансформаторско поље,  систем сабирница, спојно  поље, мерно  поље,  растављач.  Овакав  елемент  је категорисан  у  одређену  групу  Категоризације  елемената  400  kV,  220  kV  и  110  kV  ЕЕС Републике Србије. Елементи ЕЕС су и делови ЕЕ објекта напонског нивоа x kV за које се може поднети Захтев за искључење.

Кабловски  вод (подземни  електроенергетски  вод)  -  Елемент  електроенергетског  система који, по правилу подземно или подводно вођеним проводницима преноси електричну енергију између  два  постројења  истог  напонског  нивоа.  У  посебном  случају  уместо  постројења  крај кабловског  вода  може  да  буде  и  чвор.  Обухвата  следећу  опрему:  кабловску  главу,  кабл, кабловске  спојнице,  уземљиваче,  кабловски  канал  са  шахтовима  и  по  потреби  одводнике пренапона и помоћну опрему.

Корисник преносног система (КПС) -власник или носилац права коришћења електроенергетског објекта прикљученог на преносни систем.

Манипулација -  поступак  промене уклопног стања (укључивање, искључивање) прекидача, растављача, растављача за уземљење итд.

Надлежност - обавезе, дужности и права у смислу управљања и извођења радова у делу ЕЕС. Проистиче из закона, подзаконских аката, закључених уговора између различитих енергетских субјеката.

Налог  за  манипулације -  налог  који  издаје  надлежни  диспечер  за  обављање  одређених манипулација.

Национални диспечерски центар (НДЦ) - центар управљања ЕМС АД Београд  који управља преносним системом 400 kV и 220 kV, те интерконективним далеководима 110 kV.

Основне мере обезбеђивања места рада -обухватају извршење одговарајућих манипулација (искључивање, растављање), проверу безнапонског стања на основу мерења напона изведених на објекту и уземљавање системским уземљењем у циљу обезбеђивања места рада.

Поље -  део  постројења у коме се преко одговарајуће опреме врши прикључење уређаја и опреме за производњу, трансформацију и пренос електричне енергије на даљину. По функцији поља могу бити генераторска, далеководна, трансформаторска, спојна и мерна. За унутрашње постројење уместо поља користи се термин 'ћелија' за нижи напонски ниво од 110 кV (x кV).

Постројење - дeo eлeктрoeнeргeтскoг oбjeктa истoг нaпoнскoг нивoa.

Прекидач -  електромеханички расклопни уређај који може да укључује, проводи и прекида струје у нормалним условима, као и да укључује, проводи у ограниченом времену и прекида струје у ненормалним условима, као што је појава кратког споја.

Разводно постројење (РП) - електроенергетски објекат у коме постоји постројење само једног напонског нивоа (400 kV, 220 kV или 110 kV).

Прикључно  разводно  постројење  (ПРП) -  електроенергетски  објекат  у  коме  постоји постројење само једног напонског нивоа (400 kV, 220 kV или 110 kV) као део прикључка КПС.

Растављач -  уређај  који служи да се неки елемент ЕЕС видно одвоји од другог који је под напоном.  Растављач  може  да  се  отвори  (искључи)  и  затвори  (укључи).  Према  позицији  у постројењу растављач може бити: сабирнички, излазни (линијски), попречни и подужни.

- Сабирнички растављач растављач којим се нека електроенергетска опрема видно одваја од главног система сабирница или помоћног система сабирница.,
- Излазни  (линијски)  растављач -  растављач  којим  се  далековод  видно  одваја  од постројења.
- Подужни растављач - растављач за подужно одвајање - секционисање сабирница
- Попречни растављач -растављач у попречној вези два трансформатора

Ножеви за уземљење - уређај за уземљење који повезује делове постројења или далековода са уземљењем ТС/РП .

Регионални диспечерски центар (РДЦ) - центар управљања ЕМС АД Београд  који управља делом преносне мреже 110 kV, без интерконективних далековода 110 kV.

Руковалац ТС/РП/ПРП - стручни радник електротехничке струке који је овлашћен да опслужује и  манипулише  опремом  у  трафостаници  или  разводном  постројењу  и  да  надгледа  и контролише њихов рад. Руковалац врши искључења дела постројења, припрема и обезбеђује безнапонско  стање  и  по  налогу  руководиоца  радова,  заједно  са  извршиоцем  радова, обезбеђује место рада.

Систем сабирница (СС) - део постројења које служи за прихват и развођење енергије унутар постројења.  Могу  бити  главне  и  помоћне.  Сабирнице  могу  бити  подужно  секционисане подужним растављачима, и тада се делови сабирница називају секције.

Спојно поље (СП) - део постројења, између прикључних стезаљки на сабирнице, у коме се преко  одговарајуће  опреме,  врши  повезивање  два  или  више  система  сабирница  или секционисање сабирница.

Трансформатор (ТР) - елемент преко кога се електрична енергија преноси између постројења различитих напонских нивоа.

Трансформаторска станица (ТС) - електроенергетски објекат који садржи трансформаторе и омогућава пренос електричне енергије између мрежа различитих напонских нивоа. ТС садржи више постројења различитих напонских нивоа.

Трансформаторско  поље  (ТРП) -  део  постројења  од  прикључне  стезаљке  проводног изолатора  трансформатора  до  прикључних  стезаљки  сабирница  на  које  се  прикључује сабирнички растављач.

Уземљавање - галванско повезивање неког дела ЕЕ објекта са уземљењем.

Центар управљања корисника преносног система -  диспечерски  центар,  или  објекат  са особљем  овлашћеним  за  управљање  објектом,  односно  делом  ЕЕС  под  надлежношћу корисника преносног система (КПС).

## 3.2. Изрази

Далековод/Кабл  укључен -  укључени  прекидачи  и  одговарајући  растављачи  на  оба краја(у припадајућим пољима)..

Далековод/Кабл у празном ходу - укључен прекидач и одговарајући растављачи само на једном крају (под напоном).

Далековод/Кабл  искључен -  искључени  прекидачи  на  оба  краја  (у  припадајућим пољима).

Далековод/Кабл  растављен -  искључени  растављачи  на  оба  краја  (у  припадајућим пољима).

Далековод/Кабл  уземљен -  далековод  уземљен  на  оба  краја  (укључени  ножеви  за уземљење излазних растављача у припадајућим пољима).

Далековод/Кабл раземљен - далековод раземљен на оба краја (искључени ножеви за уземљење излазних растављача у припадајућим пољима).

-  искључен прекидач у далеководном

Далеководно поље искључено и растављено

пољу и искључени сви растављачи овог далеководног поља.

Спојно поље укључено - укључен прекидач и одговарајући растављачи спојног поља.

Спојно поље искључено - искључен прекидач спојног поља, (ако су растављачи спојног поља укључени посебно се наводи).

Спојно поље искључено и растављено - искључен прекидач спојног поља и искључени сви растављачи овог спојног поља

Трансформатор  укључен -  трансформатор  укључен  прекидачима  у  припадајућим пољима (примарно, секундарно).

Трансформатор  искључен -  трансформатор  искључен  прекидачима  у  припадајућим пољима (примарно, секундарно, терцијерно).

Трансформатор у празном ходу - трансформатор укључен само са једне стране (под напоном).

Трансформатор  растављен -  трансформатор  коме  су  искључени  сви  растављачи  у припадајућим пољима.

Трансформатор уземљен -  трансформатор  са  укљученим  ножевима за уземљење у припадајућем пољу где постоји системско уземљење.

Трансформаторско поље искључено и растављено -искључен прекидач у трансформаторском пољу и искључени сви растављачи овог поља.

Стање расклопне опреме може бити: укључен или искључен.

Стање елемента ЕЕС може бити: укључен или искључен, растављен или састављен, уземљен или раземљен, у празном ходу, под напоном или без напона, оптерећен или није оптерећен, несиметрично оптерећен ...


## 3.3.  Скраћенице:

ДВ далековод

П - прекидач

Р - растављач

РП - разводно постројење

ПРП - прикључно разводно постројење

ТР - трансформатор

СП - спојно поље

СС - систем сабирница

ТРП - трансформаторско поље

ТС - трансформаторска станица

ДВП - далеководно поље

ЕВП - електровучна подстаница

ЕЕ - електроенергетски

ЕЕС - електроенергетски систем

КПС - корисник преносног система

ЕМС АД - Акционарско друштво  'Електромрежа Србије' Београд

ДУП - Дирекција за управљање преносним системом

ДОПР - Дирекција за одржавање преносног система

ДТЕХ - Дирекција за техничку подршку преносном систему

РДЦ - Регионални диспечерски центар

НДЦ - Национални диспечерски центар

SCADA/EMS (Supervisory Control and Data Acquisition/Energy Management System) -

систeм зa нaдзoр, кoнтрoлу и aквизициjу пoдaтaкa за управљање ЕЕС

## 4. ОДГОВОРНОСТИ

## 4.1. Диспечер је одговоран:

- да сагледа стање ЕЕС пре и након извршених манипулација,
- да донесе одлуку о спровођењу манипулација,
- да прецизно изда одговарајуће налоге,
- за  даљински  управљане  објекте  изврши  даљинским  командовањем  манипулације које су предвиђене Протоколом,
- да додатно појасни потребну манипулацију, у случају да руковалац, услед неразумевања налога, затражи додатна објашњења,
- да преко SCADA система прати и провери извршене манипулације,
- да тражи информацију о извршеним налозима,
- да у предвиђеној форми евидентира извршене манипулације,
- за поступке лица на обуци за диспечера.

## 4.2. Руковалац је одговоран:

- да пре почетка манипулација обавести диспечера о уклопном стању ТС/РП/ПРП и свим  запажањима  (нпр.  метеоролошким  условима)  које  могу  бити  од  утицаја  на манипулација,
- да  искључиво  по  налогу  диспечера  из  надлежног  центра  управљања  ЕМС  АД спроведе манипулације,
- да у случају неразумевања налога затражи додатна објашњења од диспечера,
- да  самостално  обави  искључење  неког  елемента  у  ТС/РП/ПРП, без налога диспечера,  у  случају  очигледног  хаваријског  стања  (пожар,  угроженост  људства  и опреме и слично) и уколико процени да нема времена за претходно обавештавање диспечера, а затим га накнадно обавести,
- да  самостално  изврши  манипулације  без  налога  диспечера,  у  складу  са  Планом успостављања ЕЕС,
- да провери извршене манипулације,
- да извести диспечера о извршеним манипулацијама,
- да у предвиђеној форми евидентира извршене манипулације,
- за поступке лица на обуци за руковаоца дефинисане овим упутством.

## 5. ВЕЗА СА ДРУГИМ ДОКУМЕНТИМА

## 5.1. Ово Упутство је у вези са следећим документима:

- Правила о раду преносног система
- Упутство  за  планирање  искључења  и  спровођење  основних  мера  обезбеђивања места рада на елементима 400 kV, 220 kV и 110 kV ЕЕС Републике Србије,
- ТУ-EКС-04  Упутство  за  организацију  извођења  радова  на  објектима  преносног система електричне енергије EМС АД,
- ТУ-УПР-01 Техничко упутство о управљању ЕЕС,
- ТУ-ЕКС-03 Мере и поступци након деловања заштитних и аутоматских  уређаја у преносном систему,
- TP-603\_2018  Техничка  процедура  за  даљинско  управљање  ТС/РП  којима  се командује даљински из центара управљања,
- План успостављања ЕЕС Републике Србије након потпуног или делимичног распада (У даљем тексту План успоставља ЕЕС),
- Упутства за погон ТС/РП/ПРП,
- Протоколи о начину надзора, управљања, даљинског командовања и манипулисања ТС/РП/ПРП


## 6. МАНИПУЛАЦИЈЕ

## 6.1. Врсте манипулација

## 6.1.1. Манипулације за потребе извођења радова

Диспечер је дужан да, поштујући уклопно стање на објекту и у договору са руководиоцем радова  о  начину  извођења  радова,  предвиди  потребне  манипулације  на  опреми  за планиране радове који обухватају:

- искључивања елемената ЕЕС због спровођења основних мера обезбеђивања места рада;
- искључивања елемената ЕЕС у случају радова за које нису потребне основне мере обезбеђивања места рада;
- искључивања елемената ЕЕС због радова у близини елемената ЕЕС;
- укључивања елемената ЕЕС након завршетка радова.

## 6.1.2. Манипулације за мењање топологије мреже

Ове манипулације се изводе због:

- управљања токовима активних и реактивних снага у преносној мрежи;
- усаглашавање  са  уклопним  стањима  са  предвиђеним  Упутством  за  погон ТС/РП/ПРП;
- постизања услова нормалног, односно сигурног рада преносне мреже.

## 6.1.3. Манипулације приликом поремећаја у систему

Оваква врста манипулација се изводи приликом:

- укључивања елемената након испада;
- санирања поремећаја;
- спровођења Планова одбране ЕЕС.

Приликом  извођења  ових  манипулација  примењује  се  ТУ-ЕКС-03  Мере  и  поступци након  деловања  заштитних  и  аутоматских  уређаја  у  преносном  систему,  План успостављања ЕЕС, План ограничења испоруке електричне енергије и План подфреквентне заштите (Планови одбране).

Ова врста манипулација, због своје непредвидивости, захтева максималну концентрацију и сарадњу управљачког центра и руковаоца. Посебно је битно прикупљање свих података и правилно информисање у циљу доношења управљачких одлука.

Диспечер,  по  потреби,  обавештава  руковаоца  да  се  ове  манипулације  извршавају  у условима поремећеног стања у ЕЕС.

## 6.2. Идентификација саговорника приликом спровођења манипулација

- 6.2.1.  Сва комуникација саговорника се обавља преко телефона који се снимају у центрима управљања ЕМС АД.
- 6.2.2.  У случају да диспечер има информацију да нема могућности снимања разговора налог се  даје  факсом  или  скенираним  дописом  на  коме  је  написан  налог  за  манипулације преко електронске поште.
- 6.2.3.  Саговорници се морају налазити на важећем списку одговорних диспечера и руковалаца.
- 6.2.4.  Приликом успостављања комуникације диспечер се представља именом и презименом и наводи име центра управљања из кога се јавља. Руковалац се представља именом и презименом и наводи име објекта из ког се јавља.
- 6.2.5.  У случају да је саговорник на обуци то се посебно наглашава, комуникацију обавезно прати одговорна особа чије се име и презиме такође наводи у комуникацији.

## 6.3. Начин давања/примања налога као и размене информација о реализацији налога у ТС/РП/ПРП ЕМС АД

- 6.3.1. Руковалац  манипулације  извршава  само  по  налогу  диспечера  надлежног  Центра управљања ЕМС АД.
- 6.3.2. Центар  управљања  ЕМС АД   даје  име  елемента  ЕЕС на  коме је  потребно  извршити манипулације, као и број налога за манипулације из Диспечерског дневника, а  који се евидентира у Погонском дневнику ТС/РП/ПРП.
- 6.3.3. Приликом издавања налога/примања информације изговара се:
1. Која манипулација је у питању: укључење или искључење .
2. Врста уређаја: прекидач,  растављач,  сабирнички  растављач  (навести  систем сабирница), излазни растављач, подужни растављач, попречни растављач, растављач  помоћног  система  сабирница,  растављач  у  подужном  спојном  пољу, ножеви за уземљење и сл.
3. Назив елемента ЕЕС на коме се врши манипулација који мора да садржи:
- -за  далеководна  поља:  напонски  ниво,  број  далековода  и  правац  (други  крај далековода).  Пример:  'Искључи  прекидач  далековода  400  kV  број  451  правац ТС Панчево 2.'
- -за  трансформаторска  поља:  број  трансформатора  и  напонски  ниво  на  коме  се врши манипулација
- -за спојна поља: напонски ниво и врста спојног поља (главно, помоћно, подужно) и ком систему сабирница припада.

Изузетно за укључење/искључење ножева за уземљење излазних растављача далековода налог се издаје: уземљи/раземљи далековод.

- 6.3.4. Приликом  издавања  налога  руковалац  обавезно  понавља  садржај  налога.  Диспечер потврђује тачност, а уколико се садржаји не поклапају давање налога се понавља.
- 6.3.5. Код  даљински  командованих  ТС/РП/ПРП,  приликом  комуникације  диспечера  центара управљања ЕМС АД, поступак је исти као у тачки 6.3.4.
- 6.3.6. Налог може бити појединачни - односи се само на један уређај (искључење прекидача ДВ,  искључење  растављача  ДВ  и  сл.)  или  збирни  -  односи  се  на  више  уређаја (пребацивање свих активних извода са једног система на други, искључење растављача трансформатора  на  обе  стране,  искључење  излазног  и  сабирничког  растављача далековода,  искључење  излазног,  сабирничког  растављача  далековода  и  уземљење далековода).
- 6.3.7. Приликом  издавања налога  за  манипулације  на  далеководу  обавеза  је  диспечера  да наредни налог руковаоцу на другом крају далековода, даје тек по пријему информације о извршеном налогу на првом крају далековода.
- 6.3.8. Руковалац    је  дужан  да,  након  извршених  манипулација,  а  пре  давања  информација диспечеру  о  уклопном  стању  уређаја  на  којима  су  извршене  манипулације,  провери уклопно стање уређаја у складу са тачком 6.8.
- 6.3.9. Приликом давања информације о извршењу манипулација, обавезно се наводи и време извршења манипулација.
- 6.3.10. Руковалац може самостално да обави искључење неког елемента у ТС/РП/ПРП, без налога  диспечера,  у  складу  са  Планом  успостављања  ЕЕС  и  у  случају  очигледног хаваријског стања (пожар и сл.) уколико оцени да нема времена да претходно обавести диспечера, а затим га накнадно обавести.
- 6.3.11. Руковалац  може  да  одбије  извршење  налога  за  манипулацију,  уз  образложење,  ако сматра  да  ће  тиме  бити  угрожена  опрема  или  људство.  Такође,  руковалац  може  да предложи начин извршења манипулација у складу са стањем на терену, са тим да он сноси потпуну одговорност за тачност тих информација.
- 6.3.12. Код даљинског командовања из РДЦ, елементима ЕЕС у надлежности управљања РДЦ, диспечер  РДЦ  спроводи  самостално  манипуалције  у  складу  са  Протоколом  за  дати објекат.

## 6.4. Начин давања/примања налога као и размене информација о реализацији са центрима управљања КПС

- 6.4.1. Диспечер  надлежног  центра  управљања  ЕМС  АД,  за  сваки  издати  налог  центру управљања  КПС,  даје  назив  ЕЕ  објекта  и  име  елемента  ЕЕС  на  коме  је  потребно извршити манипулације, као и број налога за манипулације из Диспечерског дневника центру управљања КПС, који он евидентира.
- 6.4.2. Приликом издавања налога/примања информације изговара се:
1. Која манипулација је у питању: укључење или искључење.
2. Врста уређаја: прекидач,  растављач,  сабирнички  растављач  (навести  систем сабирница), излазни растављач, подужни растављач, попречни растављач, растављач  помоћног  система  сабирница,  растављач  у  подужном  спојном  пољу, ножеви за уземљење...
3. Назив елемента ЕЕС на коме се врши манипулација који мора да садржи:
- -за  далеководна  поља:  напонски  ниво,  број  далековода  и  правац  (други  крај далековода),
- -за  трансформаторска  поља:  број  трансформатора  и  напонски  ниво  на  коме  се врши манипулација
- -за спојна поља: напонски ниво и врста спојног поља (главно, помоћно, подужно) и ком систему сабирница припада.

Изузетно за укључење/искључење ножева за уземљење  излазних растављача далековода налог се издаје: уземљи/раземљи далековод.

- 6.4.3. Приликом  издавања  налога/примања  информације  друга  страна  обавезно  понавља садржај  налога/примљене  информације.  Уколико  се  садржаји  не  поклапају  давање налога/саопштавање информације се понавља.
- 6.4.4. Налог може бити појединачни - односи се само на један уређај (искључење прекидача ДВ,  искључење  растављача  ДВ  и  сл.)  или  збирни  -  односи  се  на  више  уређаја (искључење растављање и уземљење далековода на оба краја...).
- 6.4.5. Уколико је далековод на коме се врше манипулације у надлежности различитих центара управљања КПС, приликом издавања налога за манипулације на далеководима обавеза је диспечера ЕМС АД да даје наредни налог на другом крају далековода тек по пријему информације о извршеном налогу на првом крају далековода. Уколико је центар управљања КПС надлежан за оба краја далековода, дозвољено је да центар управљања ЕМС АД да налог центру управљања КПС, да се далековод искључи
- растави и уземљи на оба краја и обрнуто.
- 6.4.6. Потребно  је  обезбедити  да  оперативно  особље  КПС  буде  на  објекту  ради  вршења манипулација  у  договореним  терминима  приликом  припреме  искључења  односно укључења.
- 6.4.7. Приликом давања информације о извршењу манипулација обавезно се наводи и време извршења манипулација.
- 6.4.8. Диспечер  надлежног  центра  управљања  КПС  може самостално да обави  искључење неког  елемента  у  ТС/РП/ПРП,  без  налога  диспечера  ЕМС  АД,  у  случају  очигледног хаваријског стања (пожар, угроженост људства и опреме и  слично) уколико оцени да нема времена да претходно обавести диспечера, а затим га накнадно обавести. Такође, Центар управљања КПС може самостално да обави манипулације у ТС/РП, без налога диспечера ЕМС АД, у складу са Планом успостављања ЕЕС.
- 6.4.9. Центар  управљања  КПС  може  да  одбије  извршење  налога  за  манипулације,  уз образложење, ако сматра да ће тиме бити угрожена опрема или људство на ТС/РП/ПРП. Такође,  центар  управљања КПС  може да предложи начин извршења манипулација у складу са стањем на терену, са тим да он сноси потпуну одговорност за тачност тих информација.
- 6.4.10. Уколико је потребно обезбеђивање алтернативних праваца напајања, Центар управљања ЕМС АД, пре давања налога за манипулације, мора да добије потврду од Центра управљања КПС да су обезбеђени алтернативни правци напајања.

## 6.5. Општи принципи давања/примања налога за манипулације

Овде  су  дати  принципи  за  основне  примере  редоследа  манипулација.  Специфичне манипулације које имају велики број варијанти нису дате у овим принципима већ ће се кроз обуку разрадити и са њима упознати оперативно особље.

## 6.5.1. Искључење далековода

- На првом крају:

Искључити прекидач далековода.

- •

- На другом крају:  Утврдити да далековод није оптерећен.

Искључити прекидач далековода.

Утврдити да далековод није под напоном.

Искључити излазни и сабирнички растављач далековода.

- •

- На првом крају:

- Утврдити да далековод није под напоном. а затим уземљити далековод.

Искључити излазни и сабирнички растављач далековода,

- На другом крају:  Уземљити далековод.

## 6.5.2. Укључење далековода

- На другом крају:  Раземљити далековод.

- На првом крају: Раземљити далековод, а затим укључити сабирнички и излазни растављач далековода.

Проверити спремност далековода да се прими напон.

- На другом крају:  Укључити сабирнички и излазни растављач далековода.

- На другом крају:  Укључити прекидач далековода.

- •

- На првом крају: Утврдити да је далековод под напоном. Укључити прекидач далековода.

## 6.5.3. Искључење трансформатора (терцијер искључен и растављен)

- Искључити прекидач са ниженапонске стране трансформатора. Утврдити да трансформатор није оптерећен.
- Искључити прекидач са вишенапонске стране трансформатора. Утврдити да је трансформатор без напона.
- Искључити растављаче са вишенапонске и ниженапонске стране трансформаторa.

## 6.5.4. Укључење трансформатора (терцијер искључен и растављен )

- Укључити растављаче трансформатора са ниженапонске и вишенапонске стране система сабирница на који се укључује трансформатор.
- Укључити прекидач са вишенапонске стране трансформатора. Утврдити да је трансформатор под напоном.
- Укључити прекидач са ниженапонске стране трансформатора. Утврдити да је трансформатор оптерећен.

## 6.5.5. Прелазак са система на систем

- Укључити растављаче спојног поља.
- Укључити прекидач спојног поља.

Утврдити да је систем сабирница на који се пребацују изводи под напоном.

- Пребацити све активне изводе са једног на други систем сабирница. Објашњење: У истом пољу укључити сабирнички растављач СС на који се пребацују изводи , а потом искључити сабирнички растављач СС са ког се пребацују изводи, а затим поступак поновити у осталим пољима.
- Искључити прекидач  спојног поља. Утврдити да систем сабирница са ког су пребачени изводи није под напоном.
- Искључити растављаче спојног поља.

## 6.5.6. Пребацивања далековода на погон преко помоћног система сабирница

- Укључити  растављаче  помоћног  спојног  поља и то :  растављач  СС  на  који  је прикључен далековод и растављач помоћног СС.
- Укључити прекидач помоћног спојног поља. Утврдити присуство напона на помоћном СС.
- Укључити растављач помоћног СС у пољу далековода.
- Пребацити заштиту далековода са сопственог прекидача на прекидач помоћног спојног поља.  (Уколико  постоји  преклопка,  која  омогућава  да  се  активира  истивремено деловање заштите на сопствени прекидач и на прекидач спојног поља, пре почетка свих манипулација пребацити преклопку утај положај.)
- Искључити прекидач далековода.
- Искључити  излазни  и  сабирнички  растављач  СС  на  који  је  био  прикључен далековод.

## 6.5.7. Враћање далековода са погона преко помоћног система сабирница

- Укључити  сабирнички  растављач  (у  пољу  далековода  СС  на  који  се  прикључује далековод) и излазни растављач далековода.
- Укључити прекидач далековода.
- Пребацити заштиту далековода са прекидача помоћног спојног поља на сопствени прекидач.
- Искључити растављач помоћног СС у пољу далековода.
- Искључити прекидач помоћног спојног поља. Утврдити да помоћни СС није под напоном.
- Искључити растављаче помоћног спојног поља и то: растављач ка помоћном СС и растављач ка СС на који је прикључен далековод.

## 6.5.8. Искључење далековода у упрошћеној 'H' шеми на једном крају

- 'H':  Укључити попречни растављач између трансформатора Т1 и Т2.
- 'H':  Искључити прекидач трансформатора Т2. Искључити прекидач подужног спојног поља.
- ТС:  Утврдити да далековод није оптерећен. Искључити прекидач далековода. Утврдити да далековод није под напоном. Искључити излазни и сабирнички растављач далековода.
- 'H':  Искључити излазни раставаљач далековода, а затим уземљити далековод.
- ТС:  Уземљити далековод.
- 'H':  Укључити прекидач подужног спојног поља. Укључити прекидач трансформатора Т2.

Искључити попречни растављач између трансформатора Т1 и Т2.

## 6.5.9. Искључење далековода (ТС1-ЕВП) са ЕВП на једном крају

- ЕВП: Растеретити ЕВП
- ТС2:  Искључити прекидач далековода ЕВП-ТС2.
- •
- ТС1:  Утврдити да далековод ТС1-ЕВП није оптерећен. Искључити прекидач далековода ТС1-ЕВП. Утврдити да далековод ТС1-ЕВП није под напоном.

Искључити излазни и сабирнички растављач далековода ТС1-ЕВП.

- ТС2:  Искључити излазни растављач далековода ЕВП-ТС2.
- ЕВП: Искључити растављач, а потом уземљити далековод ТС1-ЕВП. Проверити спремност далековода ЕВП-ТС2 да прими напон.

- •

- ТС2:  Укључити излазни растављач далековода ЕВП-ТС2; Укључити прекидач далековода ЕВП-ТС2.

- •

- ЕВП: Утврдити да је далековод ЕВП-ТС2 под напоном. Оптеретити ЕВП.

- ТС1:  Уземљити далековод ТС1-ЕВП.

## 6.6. Специфични случајеви давања/примања налога за манипулације

## 6.6.1 . Манипулације кабловима

Укључење/искључење кабла је исто као укључење/искључење далековода.

Укључење кабла када је  на  другом  крају  трансформатор  који  је  у  празном  ходу  није дозвољено (блок споју кабл-трансформатор).

## 6.6.2. Синхронизација генератора на мрежу

Диспечер не даје налог за синхронизацију генератора већ се синхронизација врши из електране.

## 6.6.3. Паралелисање трансформатора

Позиције регулатора напона ускладити (исте или приближне) у складу са условима за паралелан рад трансформатора.

## 6.7. Начин спровођења налога за манипулације у ТС/РП/ПРП

## 6.7.1. Места командовања расклопном опремом

Командовање  (укључење  и  искључење)  расклопном  опремом  се  може  вршити  на следећим местима:

- SCADA систем,
- командна табла на ТС/РП/ПРП,
- управљачка јединица поља у релејним кућицама,
- РУП - резервни управљачки панел у релејним кућицама,
- командни орман у пољу,
- из погонског механизма.

## 6.7.2.  Руковалац треба командовање да врши првенствено са SCADA система или командне табле, а потом са управљачке јединице.

Командовање са управљачке јединице може се вршити у случајевима манипулација растављачима код преласка са система на систем и потребе визуелне контроле већег броја растављача, након чега се провери комплетно уклопно стање на SCADA систему.

Директно  командовање  из  РУП  или  ормана  у  пољу  предвиђено  је  само  за  случај немогућности  командовања  са SCADA система,  командне  табле  или  управљачке јединице.

Руковалац манипулише из погонског механизма расклопних апарата само уколико не постоји електрична команда за тај расклопни уређај, а уклопно стање (са становишта тренутног уклопног стања) дозвољава манипулацију тим елементом.

Ако  је  електрична  команда  расклопним  апаратом,  из  неког  разлога  нерасположива, руковалац  о  томе  обавештава  надлежног  диспечера,  а  затим  покушава  да  утврди  и отклони узрок нефункционалности.
Уколико  се  не  отклони  узрок  нефункционалности  електричне  команде,  диспечер договара са руковаоцем могућност наставка манипулације из погонског механизма.
Ако руковалац сматра да наставак манипулације из погонског механизма није безбедан, манипулација се прекида и позива се интервентна екипа.

- 6.7.3.  Руковалац манипулацију прекидачем врши док је у директном телефонском контакту са диспечером.
- 6.7.4.  Руковалац мора да обезбеди неометано извршавање манипулација у командној сали и у пољу у коме манипулише.
- 6.7.5.  Диспечерима  и  руковаоцима  у  току  комуникације  за  извршавање  манипулација, забрањени су разговори који нису везани за манипулацију и погон објекта.
- 6.7.6.  Диспечер, преко SCADA система, прати манипулације и дужан је да провери уклопно стање у објекту у коме су вршене манипулације.
- 6.7.7. Ако  се  информација  о  уклопном  стању  у  објекту,  коју  даје  руковалац  не  слаже  са информацијом добијеном преко SCADA система (као и недефинисана уклопна стања), диспечер је дужан да руковаоцу да налог да провери уклопно стање. Након провере, као исправна и тачна сматра се она информација коју даје руковалац.

## 6.8. Начин провере извршења манипулације

- 6.8.1.  После  манипулације  прекидачем  руковалац  мора  да  провери  да  ли  су  сви  полови прекидача укључени/искључени у зависности од врсте уређаја и постројења на један од следећих начина: постојање/непостојање напона и струја у свим фазама, да ли има сигнала деловања заштите од несиметрије полова, значке на свим половима, опште стање прекидача, итд.
- 6.8.2.  После  манипулације  растављачем  или  ножевима  за  уземљење,  руковалац  мора визуелно  да  провери  да  су  сви  полови  растављача  или  сви  ножеви  за  уземљење регуларно укључени/искључени.
- 6.8.3.  Руковалац проверава постојање/непостојање напона у свим фазама сабирница (или на једној фази, у зависности од расположивих мерења).
- 6.8.4.  Такође, руковалац проверава стање остале опреме елемента ЕЕС који је био предмет манипулације.