### 1. ОПШТЕ ОДРЕДБЕ

- 1.1 Упутством за погон ТС 110/35/6,3 kV  Севојно  (у  даљем  тексту:  Упутство)  се  дефинише уклопно стање ТС 110/35/6,3 kV Севојно (у даљем тексту ТС Севојно) с обзиром на значај објекта, инсталисану снагу ТС и постојећи распоред поља.
- 1.2 Циљеви Упутства су:
- обезбеђење сигурног напајања потрошача електричном енергијом;
- спречавање ширег поремећаја у ЕЕС Републике Србије (у даљем тексту ЕЕС);
- смањење губитака снаге и енергије у електроенергетском систему;
- смањење струја кратког споја и земљоспоја;
- дефинисање паралелног рада ТС Севојно са суседним ТС преко мреже 110 kV.
- 1.3 Упутством нису обухваћени уобичајени поступци при манипулацијама у постројењу, који су  јасно  видљиви  из  једнополне  шеме  објекта  и  у  склопу  су  основног  познавања манипулација у трансформаторским станицама.
- 1.4 Саставни део Упутства су:
- једнополна шема ТС Севојно  са подацима о уграђеној опреми (прилог 1);
- шема нормалног уклопног стања ТС Севојно са окружењем (прилог 2).
- 1.5 Ово упутство се примењује у:
- Дирекцији за управљање преносним системом;
- Дирекцији за асет менаџмент;
- Дирекцији за одржавање преносног система;
- ОДС Електродистрибуција Србије;
- Импол-Севал Ваљаоница алуминијума а.д. Севојно;
- Ваљаоница Бакра Севојно а.д. Севојно.
- 1.6 Руководилац  Сектора  НДЦ  је  дужан,  да  одмах  након  ступања  на  снагу  овог  Упутства, упозна диспечере НДЦ са одредбама истог.
- 1.7 Руководилац Сектора за одржавање ВНП РЦО Београд је дужан, да одмах након ступања на снагу овог Упутства, упозна особље ТС Севојно  са одредбама истог.
- 1.8 Шеф Службе  РДЦ  Ваљево  је  дужан,  да  одмах  након  ступања  на  снагу  овог  Упутства, упозна диспечере РДЦ Ваљево са одредбама истог.
- 1.9 Администратор базе  техничке  регулативе  је  дужан  да  достави  ово  Упутство  званичним дописом ОДС Електродистрибуција Србије, Импол-Севал Ваљаоница алуминијума а.д. Севојно и Ваљаоница Бакра Севојно а.д. Севојно одмах након ступања на снагу истог.

### 2. EКСПЛОАТАЦИОНИ УСЛОВИ

- 2.1 ТС  Севојно  представља  напојно чвориште  за снабдевање  електричном  енергијом следећих потрошача:
- Електродистрибуција Србије преко ТР3 110/35 kV од 20 MVA  (могућа регулација напона под оптерећењем, ТР3 је у власништву ЕМС АД);
- Импол-Севал  Ваљаоница алуминијума а.д.  Севојно  преко  ТР4  110/6,3  kV  од  20 MVA (могућа регулација напона под оптерећењем, ТР4 је у власништву ИмполСевал Ваљаоница алуминијума а.д. Севојно, као и припадајућа релејна заштита, а ТРП 110 kV од ТР4 је у власништву ЕМС);
- Ваљаоница Бакра Севојно а.д. Севојно преко блок везе ТР1+ТР2 110/6,3  kV од 2x12,5 MVA  и  ТР5  110/6,3 kV од 20 MVA  (могућа регулација напона под оптерећењем,  блок  веза  ТР1+ТР2  и  ТР5  су  у  власништву  Ваљаоница  бакра Севојно а.д. Севојно, као и припадајућа релејна заштита, а ТРП 110 kV од блок везе ТР1+ТР2 и ТР5 су у власништву ЕМС АД).
- 2.2 ТС Севојно је повезана са преносним системом 110 kV:
- са ТС Ваљево 3 преко ТС Косјерић (по ДВ 116/1), ТС Ваљево 1 (по ДВ 116/2) и преко ДВ 107/3 и ДВ 120/4;
- са ТС Пожега преко ДВ 115/5;
- са ТС Пожега преко ТС Ужице 2 (по ДВ 196/1), преко ТС Ужице (по ДВ 196/2) и преко ДВ 1208;
- са ТС Бистрица преко ТС Чајетина (по ДВ 134/1), ТС Златибор 2 (по ДВ 134/5) и преко  ДВ 134/6.
- 2.3 Напајање  сопствене  потрошње  ТС  Севојно  остварује  се  преко  два  трансформатора 6,3/0,4 kV који су у власништву Ваљаоница бакра Севојно а.д. Севојно.
- 2.4 Постројење 35 kV у ТС Севојно је повезано са постројењем 6,3 kV преко трансформатора TР6 35/6,3 kV од 4 MVA (власништво ЕМС АД).
- 2.5 Примарно напајање Ваљаонице бакра Севојно а.д. Севојно и Импол-Севал Ваљаонице алуминијума а.д. Севојно као и алтернативно напајање сопствене потрошње ТС Севојно је преко трансформација 110/6,3 kV, док се у случају нерасположивости истих алтернативно делимично напајање врши преко ТР3 и ТР6. Постројење 35 kV је повезано са  ХЕ  Овчар  Бања  и  дистрибутивном  мрежом  преко  надземног  вода  35  kV  и  у  случају нерасположивости трансформација 110/35 kV и 110/6,3 kV такође је могуће алтернативно делимично напојити Ваљаоницу Бакра Севојно а.д. Севојно и Импол-Севал Ваљаоницу алуминијума а.д. Севојно преко ТР6.
- 2.6 ТС  Севојно  је  у  систему  даљинског  управљања  из  РДЦ  Ваљево  где  је  начин  надзора, управљања, даљинског командовања и манипулисања дефинисан Протоколом (даљинске команде растављачима 110 kV и 35 kV нису изведене).

### 3. РЕЗУЛТАТИ АНАЛИЗА СИГУРНОСТИ И СТРУЈА КРАТКИХ СПОЈЕВА

- 3.1 Положај и улога ТС Севојно у ЕЕС види се на шеми датој као Прилог број 2. Због значаја ове ТС, извршене су анализе токова активних и реактивних снага и напонских прилика у ЕЕС, као и прорачун параметара трофазног кратког споја и једнофазног кратког споја за различита уклопна стања .
- 3.2 Прорачун токова снага је урађен за зимско вршно оптерећење ЕЕС на страни потрошње од 5846 MW и летње вршно оптерећење ЕЕС на страни потрошње од 4576 MW, у коме је ангажована РХЕ Бајина Башта у пумпном режиму (2x280 MW). Прорачуни токова снага су рађени на спојеном регионалном моделу који обухвата 400 kV, 220 kV и 110 kV напонске нивое ЕЕС и 400 kV и 220 kV напонске нивое суседних електроенергетских система.
- 3.3 На  основу  извршених  анализа,  коришћењем  програма  за  прорачун  токова  снага  TNA, може се закључити да је N-1 критеријум сигурности задовољен.
- 3.4 На основу извршених анализа, коришћењем програма PSS\E за прорачун струја кратких спојева,  може  се  закључити  да  уграђена  опрема  у  постројењу  110  kV  ТС  Севојно задовољава са становишта струја трофазног и једнофазног кратког споја.
- 3.5 На основу извршених анализа, коришћењем програма PSS\E за прорачун струја кратких спојева и увидом  у пројектну документацију, може  се закључити  да ОPGW  уже задовољава термичко напрезање на струју кратког споја.

### 4. ПАРАЛЕЛАН РАД СА СУСЕДНИМ ЕЛЕКТРОЕНЕРГЕТСКИМ ОБЈЕКТИМА

## На страни 110 kV:

- 4.1 ТС Ваљево 3
- нормално уклопно стање дефинисано Упутством за погон ТС Ваљево 3.
- 4.2 ТС Пожега
- нормално уклопно стање дефинисано Упутством за погон ТС Пожега.
- 4.3 ТС Бистрица
- нормално уклопно стање дефинисано Упутством за погон ТС Бистрица.
- 4.4 ТС Косјерић
- главни систем сабирница: ДВ 116/1, ДВ 116/2, ДВ 178, ЕВП Косјерић, ТР1.

## 4.5 ТС Ваљево 1

- ГС 1 систем сабирница: ДВ 107/3, ДВ 120/4, ТР1 и ТР2;
- ГС 2 систем сабирница: ДВ 106А/1, ДВ 106Б/1, ДВ 116/2;
- Спојно поље је укључено.

## 4.6 ТС Ужице

- главни систем сабирница: ДВ 196/2, ДВ 1208, ТР1 и ТР2;
- оба подужна растављача су укључена.

## 4.7 ТС Ужице 2

- главни систем сабирница: ДВ 196/1, ДВ 196/2, ТР1;
- оба подужна растављача су укључена.

## 4.8 ТС Чајетина

- главни систем сабирница: ДВ 134/1, ДВ 134/5, ТР1, ТР2 и ЕВП Сушица;
- подужни растављач ка ЕВП Сушица је укључен.

## 4.9 ТС Златибор 2

- ГС 1 (или ГС 2) систем сабирница: ДВ 134/5, ДВ 134/6, ТР1 и ТР2;
- спојно поље искључено и растављено.

### 5. НОРМАЛНО УКЛОПНО СТАЊЕ ТС СЕВОЈНО

На основу резултата наведених анализа дефинише се следеће нормално уклопно стање које је шематски дато у прилогу број 2:

## 5.1 Постројење 110 kV

- ГС 1 (или ГС 2) систем сабирница: ДВ 115/5, ДВ 116/1, ДВ 134/1, ДВ 196/1, ТР3, ТР4, ТР5 и блок веза ТР1+ТР2;
- спојно поље 110 kV је искључено и растављено.

## 5.2 Постројење 35 kV

- Уклопно  стање  као  и  манипулације  у  постројењу  35  kV  дефинисане  су  Уговором  о експлоатацији  ЕМС  -  ОДС:  ТС  Севојно  -  постројење  35  kV,  односно  Уговором  о експолоатацији  ЕМС  -  Импол-Севал  Ваљаоница  алуминијума  а.д.  Севојно  као  и Ваљаоница Бакра Севојно а.д. Севојно.
- 5.3 Постројења 6,3 kV су у власништву Ваљаоница Бакра Севојно а.д. Севојно и ИмполСевал  Ваљаоница  алуминијума  а.д.  Севојно  са  којима  су  закључени  Уговори  о експлоатацији.

