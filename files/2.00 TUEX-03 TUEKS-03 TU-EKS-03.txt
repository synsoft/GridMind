### 1. ПРЕДМЕТ И ПОДРУЧЈЕ ПРИМЕНЕ
TUEX ili TUEKS ili TUEKS-03 je упутство којим се уређују поступци оперативног особља у Акционарском друштву Електромрежа Србије (у даљем тексту: ЕМС) након деловања уређаја заштите и
аутоматике у објектима преносног система напонског нивоа 400 kV, 220 kV и 110 kV, као и на напонски нивоима нижим од 110 kV који се налазе у овим објектима.
Обрађују се и поступци који се примењују након деловања уређаја заштите и аутоматике у
колима сопствене потрошње.
# 1.2 Препоручује се да се ово Упутство односи и на елементе електроенергетског система (у даљем тексту: ЕЕС) прве, друге и треће групе Категоризације елемената 400 kV, 220 kV
и 110 kV ЕЕС Републике Србије (у даљем тексту Категоризације) у објектима корисника преносног система.
# 1.3 Упутством су обухваћени следећи поступци:
 прикупљање информација о деловању заштитних и аутоматских уређаја,
 поступак особља, у случају деловања заштитних и аутоматских уређаја као и појаве
аларма и сигнала који указују на могућност испада из погона појединих елемената,
 утврђивање могућности стављања у погон појединих елемената преносне мреже
након испада,
 поступци и надлежности у случају отказа расклопних уређаја и уређаја заштите и
аутоматике и
 надлежности у преподешавању и блокади уређаја за релејну заштиту.
# 1.4 Поступци у случају тоталног или делимичног распада система, као и у случају деловања
подфреквентних заштита, дефинисани су другим упутствима и нису предмет овог Упутства.

### 4. ПРИКУПЉАЊЕ ИНФОРМАЦИЈА О ДЕЛОВАЊУ ЗАШТИТНИХ И АУТОМАТСКИХ УРЕЂАЈА

## 4.1. Поседнути објекти

## 4.1.1. Прорада заштитних и аутоматских уређаја на објектима преносне мреже утврђује се на основу :

- -звучног аларма
- -порука и графичких приказа на одговарајућем интерфејсу ( монитору ) радних станица SCADA система
- -сигнала на светлосним таблоима на командној табли или на резервним управљачким панелима ( РУП ),
- -сигналних значака или светлећих ( LED ) диода на уређајима за заштиту и аутоматику ,
- -порука на дисплеју на електронским уређајима за заштиту и аутоматику
- -записа на уређајима за хронолошку регистрацију догађаја ,

## 4.1.2. Дежурни руковалац поседнутог објекта дужан је :

- -да индентификује и евидентира опрему на којој је дошло до промене уклопног стања . Уклопно стање може да се утврди на основу : индикатора положаја расклопне опреме на SCADA систему , на основу показивања командно -потврдних прекидача , или показивача положаја на командној табли , или РУП , на основу показивача положаја у погонским механизмима прекидача , или прегледом самих расклопних апарата ,
- -да прегледа и забележи најважнија мерења са SCADA система , односно показивања мерних инструмената на командној табли , или РУП ,
- -да у изворном облику ( садржају ) прикупи и забележи податке о деловању заштитних и управљачких уређаја .
- 4.1.3. Дежурни руковалац је дужан да , користећи комуникациону линију која се снима , о прикупљеним подацима одмах обавести надлежног диспечера .Уколико прикупљени подаци нису комплетни , или су међусобно несагласни , надлежни диспечер захтева проверу и допуну података .
- 4.1.4. Дежурни руковалац је дужан да обавести надлежног диспечера и о другим околностима које су предходиле проради заштитних уређаја , као што су :
- -манипулације на објекту ,
- -извођење радова на објекту ,
- -уочљиви трагови квара у постројењу ( електрични лук дим необични мирис и сл , , .),
- -отказ ( нефункционалности ) опреме
- -атмосферско пражњење у околини објекта , снажном ветру и другим временским неприликама ,
- -остали догађаји који могу утицати на рад објекта ( пожар , поплава , невреме и слично ).
- 4.1.5. Дежурни руковалац одмах обавештава надлежног диспечера о појавама преоптерећења и повишеној радној температури појединих елемената .
- Надлежни диспечер је дужан да брине о насталом преоптерећењу на појединим елементима ЕЕС и да предузима потребне мере у складу са ситуацијом у ЕЕС .
- 4.1.6. Информација о деловању заштитних и аутоматских уређаја дата од стране дежурног руковаоца треба да садржи :
- -назив објекта ,
- -назив поља ( напонски ниво , број и правац ВН вода , редни број и преносни однос трансформатора у објекту и сл .),
- -која заштита је деловала и која је дала налог за искључење ( навести обе дистантне , диференцијалне или подужне диференцијалне ако их има , односно усмерену земљоспојну заштиту итд .)
- -врсту квара ( једнофазни , двофазни итд .), односно фазу погођену кваром ,
- -степен у којем је деловала заштита ,
- -информацију о проради уређаја за АПУ укључујући и коментар о успешности АПУ ,
- -сигнале са уређаја за пренос сигнала заштите на други крај вода ,
- -податак са локатора квара ,
- -температуре амбијента , уља и намотаја пре испада тр a нсф рм т р o a o a,
- -прораду стабилне противпожарне заштите ( у објектима где постоји )
- -приближно оптерећење испалог ВН вода или трансформатора пре појаве квара
- -друге податке који могу да допринесу сагледавању узрока и последица догађаја
- 4.1.7. За елементе који имају две главне заштите , обавезно се евидентирају и пријављују сигнали са обе заштите .
- 4.1.8. Након преношења информација надлежном диспечеру о деловању заштитних и аутоматских уређаја , дежурни руковалац је дужан , ако му то околности дозволе , ( уз договор са надлежном техничком службом и обавештавање надлежног диспечера ) да утврди и , ако је могуће , да отклони узрок појаве следећих сигнала :
- -испад заштитног аутомата или прегоревање осигурача у колима сопствене потрошње ,
- -испад заштитног аутомата или прегоревање осигурача у напонским колима за заштиту и мерење ,
- -несиметрија полова прекидача ,
- -испад заштитног аутомата за напајање мотора прекидача , растављача , грејања , осветљења и утичница ,
- -пад притиска SF6 гаса у прекидачу ,
- -прекид искључних кола ( сигнал КИК ),
- -сигнал из контролера ЈСС напона ( низак напон АКУ батерије , земљоспој у колима ЈСС ...),
- -квар исправљача ,
- -квар аутоматске регулације напона ,
- -квар регулатора напона на трансформатору снаге ,
- -квар група за хлађење трансформатора
- -несиметрија напона .

Уколико дежурни руковалац није у могућности да отклони узрок појаве овог сигнала , дужан је да о овоме обавести надлежног диспечера и надлежне службе .

- 4.1.9. Све информације , које се размењују између надлежног диспечера и руковаоца , морају да буду записане на објекту у погонској документацији , као и у Диспечерском дневнику у надлежном диспечерском центру .
- 4.1.10. Како би стекао потпун увид у погонски догађај , надлежни диспечер је дужан да се информише и о евентуалним догађајима у суседним објектима и ниженапонској мрежи .
- 4.1.11. Уколико на основу прикупљених информација диспечер није у могућности да једнозначно дефинише узрок догађаја може да се , ради консултација , обрати надлежним службама .
- 4.1.12. Квитирање звучног сигнала оперативно особље може да изврши одмах након појаве догађаја .
- 4.1.13. Потврђивање сигнала на SCADA систему и поништавање ( квитирање ) светлосних сигнала и значака на релеју и сигналним таблоима , дежурни руковалац може да обави тек након евидентирања свих сигнала и обавештавања надлежног диспечера , а обавезно пре почетка наредних манипулација .
- 4.1.14. Дежурни диспечер је дужан да , преко SCADA система прати сигнале са свих објекта у ЕЕС , који су у његовој надлежности , без обзира да ли су они поседнути , или нису .
- 4.1.15. У случају квара једног од управљачких или комуникационих уређаја , или ' пада ' локалног SCADA система у моменту деловања заштитних и аутоматских уређаја , обавезно се бележи сигнализација са заштитног уређаја на један од следећих начина :
- -Руковалац прикупља и бележи податке о деловању заштитних и аутоматских уређаја преко LED диода на микропроцесорским релејима . Користи се " легенда " назива сигнала која је исписана на самом релеју или на прикладној натписној фолији папиру / .
- -Руковалац прикупља и бележи податке о деловању заштитних и аутоматских уређаја са дисплеја на микропроцесорским уређајима за заштиту .
- -Руковалац бележи сигнале са сигналног таблоа на РУП .
- 4.1.16. Сигнали деловања микропроцесорских заштита су дати у облику скраћених порука на дисплеју уређаја за заштиту . Поруке су на енглеском или српском језику , а уколико су на енглеском најчешће су у облику назива и скраћеница ( Прилог 4). Такође , поред светлосне сигнализације на заштити (LED диода ), исписан је текст на српском језику .

Значење појединих сигналних значки на различитим типовима електромеханичких и статичких дистантних заштита је дато у Прилогу 2.

- 4.1.17. Уколико постоји потреба за детаљнијом анализом догађаја , надлежне службе могу да преузму листе и снимке догађаја директно са микропроцесорских уређаја заштите.

## 4.2. Непоседнути даљински управљани објекти и објекти КПС

- 4.2.1. Прораде заштитних и аутоматских уређаја са ЕЕ објеката , који су укључени у технички систем управљања ( ТСУ ), преносе се у надлежни РДЦ , односно НДЦ . Ту се прорада утврђује звучним сигналом и записом на монитору радне станице .
- 4.2.2. Диспечер РДЦ а -, односно НДЦ а -, по пријему сигнала , предузима мере из своје надлежности према важећем ТУ УПР 01Техничком упутству о управљању ЕЕС и ТП 603 Техничка процедура за даљинско управљање ТС РП -којима се командује даљински из центара управљања .
- 4.2.3. Диспечер РДЦ а издаје налог за запоседање непоседнутних -даљинских објеката ЕМС у свим случајевима описаним у овом упутству у којима руковалац објекта треба да изврши назначену проверу или преглед на примарној опреми . Након запоседања објекта даљи поступак је идентичан као што је наведено у поглављу 4.1.
- 4.2.4. Диспечер издаје налог за запоседање непоседнутних даљинских управљаних објекта ЕМС након добијања сигнала који указују на квар заштитног уређаја , квара у секундарним колима , аларма из постројења , испада заштитних аутомата ( случајеви који су обрађени у тачкама 5,6,7,8 и 10). По доласку оперативног особља на објекат врши се провера веродостојности примљених сигнала и даље се поступа у складу са одредбама овог Упутства .
- 4.2.5. За допунске информације или преглед објекта у власништву КПС , диспечер РДЦ а -контактира надлежни Центар управљања КПС .
- 4.2.6. Податке о проради заштитних и аутоматских уређаја са ЕЕ објеката , који нису укључени у технички систем управљања , надлежном РДЦ у односно НДЦ у достављају надлежни --центри управљања КПС .
- 4.2.7. Уколико постоји потреба за детаљнијом анализом догађаја , стручне службе преузимају листе и снимке догађаја директно са микропроцесорских уређаја заштите и или да од КПС / затраже доставу допунских података из њихових објеката .

## 4.3. Поседнути даљински управљани објекти

- 4.3.1. Надлежни диспечер прати и надгледа рад објеката . У случају реаговања заштитних уређаја начин и поступање надлежног диспечера и руковалаца на објекту описано је у ТП 603 Техничка процедура за даљинско управљање ТС РП / којима се командује даљински из центара управљања и протоколима о начину надзора , управљања , даљинског командовања и манипулисања за конкретне објекте .

### 5. МЕРЕИПОСТУПЦИ НАКОН ДЕЛОВАЊА ЗАШТИТНИХ И АУТОМАТСКИХ УРЕЂАЈА НА ВНВОДОВИМА

## 5.1. Врста природа и место квара на далеководима ,

- 5.1.1. На далеководима високог напона се начелно , као главна заштита , користи дистантна заштита ( за електрично дуге далеководе ) и подужна диференцијална заштита ( за електрично кратке далеководе ).
- На далеководима 400 kV користе с e дв e гл a вн e з a штит e.
- 5.1.2. На основу добијених података о деловању заштита са оба краја далековода ( или са једног краја , за случај радијалних далековода ), процењује се врста квара :
- -број фаза погођених кваром ( једнофазни , двофазни трофазни квар , )
- -квар са земљом или без
- -ознака фазе у квару (0, 4, 8)
- 5.1.3. На основу података о раду уређаја функције за АПУ / ( да ли је АПУ успешан бар са једног краја далековода , или не ) прелиминарно се утврђује природа квара , односно -да ли је квар пролазног или трајног карактера .
- 5.1.4. На основу показивања локатора квара могуће је , са задовољавајућом тачношћу , одредити место квара на далеководу .

Уколико далеководно поље није опремљено локатором квара , могуће је , сасвим грубо , деоницу далековода у квару одредити из податка о степену деловања дистантних заштита на оба краја далековода :

- -ако оба релеја делују у првом степену , квар је оријентационо на деоници од 15% до 85% дужине далековода од једног или другог објекта ,
- -ако заштита на једном крају делује у првом , а на другом крају у другом степену , квар је оријентационо на деоници првих 15% дужине далековода од објекта где је заштита деловала у првом степену .
- -На далеководима где имамо пренос сигнала заштите на други крај далековода ( убрзање другог степена дистантне заштите ), потребно је да се у разматрање узме и овај утицај . Односно , ако је дошло до убрзања другог степена дистантне заштите на једном крају далековода , онда је квар оријентационо на деоници првих 15% дужине гледано са друге стране далековода .

## 5.2. Поступци у зависности од природе квара на ВН водовима

- 5.2.1. Ако након деловања заштитних уређаја , прекидач са једне стране далековода остане искључен , а прекидач са друге стране укључен ( постоји повратни напон на далеководу ), квар је пролазан и надлежни диспечер даје налог за укључење далековода .
- 5.2.2. Ако након деловања заштитних уређаја имамо неуспешан АПУ са обе стране далековода надлежни диспечер , најмање 3 минута после испада , даје један налог за укључење далековода , осим у случају да има информацију о трајном квару на далеководу , или информацију да укључењем угрожава људе или имовину .
- 5.2.3. Ако се након поступка из тачке 5.2.2. и успешне пробе укључења далековода , у наредних неколико сати догоде поновни обострани испади и успешне пробе укључења далековода , диспечер после трећег таквог испада ( ако то не изазива прекид у напајању потрошача ) може да остави искључен тај далековод .
- 5.2.4. Ако након деловања заштитних уређаја имамо испад далековода без покушаја АПУ , надлежни диспечер , даје један налог за укључење далековода , осим у случају да има информацију о трајном квару на далеководу , или информацију да укључењем угрожава људе или имовину .
- НАПОМЕНА : Овде треба имати на уму да случај без покушаја АПУ не мора да настане само када је уређај у квару , већ и када не постоје услови за рад уређаја за АПУ .
- 5.2.5. Ако приликом извођења радова у близини напона на једном систему двоструког далековода дође до испада система који је био у погону , , није дозвољено пробно укључење тог система без претходне сагласности Руководиоца радова који има отворену Дозволу за рад на систему на коме се изводе радови ( у складу са ТУ ДВ -10).
- 5.2.6. Ако код двострано напајаног објекта , због реаговања заштитних уређаја , дође до испада на оба далековода у суседним објектима , поступак је следећи :
- -добити потврду од руковаоца да нема очигледног квара на сабирницама објекта који је остао без напона
- -искључити прекидаче оба далековода у објекту у коме није било испада прекидача ( а који је остао у безнапонском стању након испада ),
- -укључити далековод у оном објекту у којем је до испада дошло деловањем заштите у вишем степену у празан ход
- -уколико је далековод " примио " напон , укључити га и на другом крају и уколико нема реаговања заштитних уређаја поновити поступак и за други правац напајања. Обавестити надлежну службу о евентуалној неисправности рада опреме у објекту .
- -уколико далековод не ' прими ' напон , поступак поновити за далековод са друге стране напајања .
- 5.2.7. Након испада далековода без утврђених сигнала са заштитних уређаја , надлежни диспечер , најмање 3 минута после испада , може да да један налог за укључење далековода , осим у случају да има информацију о трајном квару на далеководу , или информацију да укључењем угрожава људе или имовину .
- 5.2.8. У случају испада далековода и при покушају укључења , надлежни диспечер поступа по Упутству о информисању о значајним погонским догађајима .
- 5.2.9. Ако су дистантне заштите деловале у различитим степенима далековод у празан ход укључити у објекту где је дистантна заштита деловала у вишем степену .

Ако је дистантна заштита деловала у истом степену са обе стране , а постоји могућност локације квара далековод пробати са стране која је удаљенија од места квара .

Ако је дистантна заштита деловала у истом степену са обе стране , а нема података о локацији квара или је удаљеност квара према локаторима квара приближна укључење у празан ход далековод укључити се стране где је нижи напон .

Од претходних начелних правила се одступа :

- -ако се ради о далеководу који повезује постројење на који је прикључена електрана , тада се далековод укључује у празан ход ка постројењу на коју је прикључена електрана .
- -у случају када далековод повезује два постројења на која су прикључене електране , укључује се у празан ход са стране постројења на који је прикључена хидроелектрана .
- 5.2.10. Код испада радијалног правца који напаја више објеката врши се једна проба укључења са комплетним конзумом . Ако укључење буде неуспешно , треба да се искључе прекидачи далековода у свим објектима . Затим се укључују постепено , идући од напојног објекта . Далековод који узрокује испад искључује се и уземљава , а остали далеководи до напојног објекта се укључују .
- 5.2.11. Ако се приликом испада прекидача са неке стране далековода појавио и сигнал ' несиметрија полова прекидача ' поступа се као у тачки 10.2.3.
- 5.2.12. У случају испада далековода приликом покушаја укључења прекидача по налогу диспечера , деловањем заштите од укључења на квар SOTF, не покушавати поновно укључење док се не установи разлог испада .
- НАПОМЕНА : деловање заштите од укључења на квар код појединих типова заштитних уређаја ) се јавља након неуспешног цикуса АПУ , када фукцију SOTF интерно иницира налог за укључење прекидача од АПУ . У овом случају поступа се као је описано у тачки 5.2.2.

## 5.3. Кабловски водови

- 5.3.1. Кабловски водови 110kV се , по правилу , штите подужном диференцијалном заштитом .
- 5.3.2. На кабловским водовима 110kV није активна функција АПУ .
- 5.3.3. Након прораде заштите на кабловским водовима 110kV није дозвољен ни један покушај пробног укључења док се не поправи и испита кабл и прими изјава одговорног лица .
- 5.3.4. Кад год је то могуће , кабл треба укључити у празан ход са стране са које се очекује мања струја квара .
- 5.3.5. Након прораде подужне диференцијалне , или дистантне заштите у првом , или другом степену , на мешовитом воду ( надземни вод и кабловски вод у низу ) 110kV није дозвољен ни један покушај пробног укључења док се не изврши безбедно физичко одвајање надземног и кабловског дела вода . Пробно укључење је дозвољено само за надземну деоницу . За кабловску деоницу , ако се сумња да је у квару , обавезно је испитивање , а укључење је дозвољено тек након добијене изјаве од стране стручних служби .
- 5.3.6. Није дозвољено укључење кабла са прикљученим трансформатором у празном ходу .

## 5.4. Давање другог налога за укључење

- 5.4.1 Надлежни диспечер може да изда други налог за укључење далековода , ако је код првог покушаја укључења дошло до поновног испада , у случајевима :
- -ако није успело укључење радијалног правца (5.2.10),
- -далековода везаних у ' звезду ',
- -далековода на које су прикључене трафостанице ' пролазног ' типа са два далеководна поља без уграђених прекидача ,
- -далековода који су уведени у објекат без далеководног прекидача .

Пре укључења мора се развезати ' звезда ' или ' пролазна ' трафостаница . Напомена : И у овом случају морају да се поштују одредбе из члана 5.2.5.

- 5.4.2 Код давања другог налога за укључење далековода 220 kV који полази из ТС 400/220 kV, односно далековода 110  kV који полази из ТС 400/110  kV и 220/110  kV, обавезно се примењују мере ' хлађења ' трансформатора 400/220 kV, односно 400/110 kV и 220/110 kV у објекту са којег се шаље напон , тј . налог за друго укључење може се дати 10 минута након првог покушаја .

## 5.5. Поступци код деловања заштите од преоптерећења на ВН водовима .

- 5.5.1. Заштита од преоптерећења се примењује на свим далеководима 400 и 220 kV и неким ДВ 110 kV. Заштита од преоптерећења се активира само на једном крају вода . Постоје два режима рада заштите од преоптерећења : летњи и зимски .
- -Кад погонска струја вода достигне први степен заштите од преоптерећења након 20 секунди јавља се аларм , а искључење далековода ( уколико не дође до смањења струје ) следи након 20 минута .
- -Кад погонска струја вода достигне други степен заштите од преоптерећења аларм се јавља одмах , а искључење далековода ( уколико не дође до смањења струје ) следи након 20 секунди .
- 5.5.2. О насталом преоптерећењу на далеководу брине надлежни диспечер тако што сагледава ситуацију у мрежи и процењује да ли је могуће извршити потребна растерећења , или приступити блокади заштите од преоптерећења далековода и процењује потребу за учесталим праћењем оптерећења .
- 5.5.3. Исти поступак као у претходној тачки се примењује и за далеководе који немају активирану заштиту од преоптерећења а о преоптерећењу се сазна на основу упозорења са SCADA система .
- 5.5.4. Ако дође до испада далековода деловањем заштите од преоптерећења , потребно је ( пре покушаја укључења ) да се изврши прерасподела оптерећења ( смањење оптерећења на том воду ).
- 5.5.5. Уколико то захтева ситуација у ЕЕС , дозвољено је привремено блокирање првог степена заштите од преоптерећења , у складу са одредбама поглавља 5.6.
- 5.5.6. Ако приликом извођења радова у близини напона на једном систему двоструког далековода , дође до испада система који је био у погону деловањем заштите од преоптерећења , није дозвољено пробно укључење тог система без претходне сагласности Руководиоца радова који има отворену Дозволу за рад на систему на коме се изводе радови , у складу са ТУ ДВ -10.
- 5.5.7. За кабловске и мешовите водове 110kV није дозвољено блокирање термослике и или / заштите од преоптерећења , осим привремено -ако стручне службе утврде да је оптерећење у дозвољеним границама , а да термослика и или заштита од преоптерећења / даје непотребан налог за искључење .

## 5.6. Квар заштита ВН водова

- 5.6.1. Ако далековод има само једну дистантну заштиту ( дуги далеководи 110 и 220 kV) и ако дежурни руковалац на било који начин установи квар дистантне заштите , обавештава надлежног диспечера и надлежну службу .

Надлежни дежурни диспечер треба да :

- -искључи ' штићени далековод ' уколико се овим искључењем не ремете услови нормалног рада ЕЕС
- -у изузетним случајевима , након консултација са Сектором за релејну заштиту и локално управљање , остави у погону ' штићени далековод ' с тим да се у случају квара рачуна на деловање удаљених резервних заштита у суседним пољима и објектима . У том случају постоји могућност неселективног испада из погона више елемената ЕЕС .
- 5.6.2. Ако далековод има подужну диференцијалну заштиту као основну и дистантну заштиту као резервну заштиту интегрисану у истом уређају ( кратки далеководи 110 и 220  kV) и ако дежурни руковалац на било који начин установи квар уређаја заштите , обавештава надлежног диспечера и надлежну службу .

Надлежни дежурни диспечер треба да :

- -искључи ' штићени далековод ' уколико се овим искључењем не ремете услови нормалног рада ЕЕС
- -у изузетним случајевима , након консултација са Сектором за релејну запштиту и локално управљање , остави у погону ' штићени далековод ' с тим да се у случају квара рачуна на деловање удаљених резервних заштита у суседним пољима и објектима . У том случају постоји могућност неселективног испада из погона више елемената ЕЕС .

НАПОМЕНА : Квар преносног пута ( најчешће оптичка влакна у саставу OPGW) за потребе подужне диференцијалне заштите се не сматра кваром самог уређаја подужне диференцијалне заштите .

У том случају , аутоматски се блокира рад , односно искључење од стране диференцијалне заштите , али у функцији остаје дистантна заштита .

Уз сагласност Сектора за релејну заштиту и локално управљање , далековод остаје у погону са дистантном заштитом која због присутног квара преносног пута не подржава комуникационе шеме за једновремено искључење прекидача на оба краја далековода . Надлежна служба врши хитна испитивања и поправку преносног пута .

- 5.6.3. Ако ВН вод има подужну диференцијалну заштиту као основну и дистантну заштиту као резервну заштиту -сваку у посебном уређају ( кратки далеководи 400, 220 и 110kV, или неки кабловски водови 110kV), у случају квара подужне диференцијалне заштите ( а да је дистантна заштита исправна ) и обрнуто -у случају квара дистантне заштите ( а да је подужна диференцијална заштита у функцији ), дежурни руковалац обавештава надлежног диспечера и надлежну службу .

У овом случају привремени рад далековода без подужне диференцијалне или дистантне заштите је дозвољен , уз сагласност Сектора за релејну заштиту и локално управљање , само у периоду до поправке или замене заштите .

У оваквом случају , привремени рад кабловских водова 110kV без подужне диференцијалне заштите је дозвољен само у изузетним случајевима , кад то захтева стање у мрежи , и уз

сагласност Сектора за релејну заштиту и локално управљање ( ако дистантна заштита у функцији " види " комплетан вод у првом степену ).

- 5.6.4. Ако ВН вод има два уређаја главне заштите , сваку у посебном уређају ,  ( две дистантне заштите код дугих далековода 400  kV, или две подужне диференцијалне заштите код кратких далековода 400 kV, или неких каблова 110kV) и ако дежурни руковалац на било који начин установи квар једног од њих , обавештава надлежног диспечера и надлежну службу .
- У овом случају , привремени рад без једне главне заштите , дозвољен је , уз сагласност Сектора за релејну заштиту и локално управљање , само ако је исправна друга главна заштита вода , и то само у периоду до поправке или замене заштите .
- 5.6.5. У случају квара главне заштите на једном систему двоструког далековода који је у погону , није дозвољено започињање радова на другом систему , а већ започети радови се прекидају ( у складу са ТУ ДВ -10).

## 5.7. Блокирање налога за искључење од стране уређаја заштите и аутоматике у далеководним пољима

- 5.7.1. Надлежни диспечер може да изда налог за блокаду искључења од стране првог степена заштите од преоптерећења далековода , ако процени да за то постоји оправдан разлог .
- 5.7.2. Блокада искључења од стране другог степена заштите од преоптерећења далековода није дозвољена .

Изузетно , у претхаваријским ситуацијама са поремећајем у преносној мрежи , ради санирања ситуације или спречавања ширења поремећаја , као и у конкретним случајевима , који су обрађени у Прилогу 5, диспечер НДЦ а може дати налог за блокирање искључења -од стране другог степена заштите од преоптерећења далековода .

У случају блокирања искључења од стране другог степена заштите од преоптерећења , дежурно особље објекта и надлежни диспечер прате оптерећење и воде рачуна да се оптерећење хитно врати испод подешења другог степена заштите од преоптерећења .

- 5.7.3. Блокирање искључења од стране заштита од преоптерећења треба да се изведе тако да се посебно блокира искључење од првог , а посебно искључење од другог степена .
- 5.7.4. Сигнализација ( аларми ) прораде заштите од преоптерећења далековода у првом и другом степену остаје у функцији и приликом блокаде ове заштите .
- 5.7.5. Потребно је да се сигнализација ( аларми прораде заштите од преоптерећења далековода ) у првом и другом степену , приказују на SCADA системима у РДЦ у -и НДЦ у -.
- 5.7.6. У случајевима када се примењују микропроцесорске заштите , потребно је да се оствари могућност блокирања искључења од стране првог и другог степена заштите од преоптерећења далековода са SCADA система у надлежном центру управљања .
- 5.7.7. Уколико то погонски услови система захтевају , надлежни диспечер може да наложи блокаду деловања уређаја за контролу укључења прекидача ( КУП ), односно блокирање synchro check функције .
- Напомена : У објектима ЕМС није дата могућност да руковалац изврши блокаду уређаја за контролу укључења прекидача ( КУП ) односно synchro check функције ( то морају да ураде стручна лица из сектора служби релејне заштите / ).
- 5.7.8. Уколико је потребно хитно укључење и нема времена за блокаду уређаја за контролу укључења прекидача ( КУП ) односно synchro check функције , надлежни диспечер може да да налог руковаоцу да укључење изврши са РУП , односно командне табле без коришћења синхро кључа ( у овом случају су контролне synchro check функције су заобиђене ).
- 5.7.9. Уколико је то потребно , због сигурног и поузданог рада преносног система , због безбедности људи и објеката у близини далековода , због неисправног рада заштите или прекидача у далеководном пољу или опреме у другим елементима ЕЕС у постројењу, дозвољено је да надлежни диспечер или надлежна служба да налог за блокаду уређаја за АПУ далековода .

При раду у близини напона на двоструким далеководима ( у складу са ТУ ДВ -10), обавезно је да се изврши блокада функције АПУ на далеководу који је остао под напоном .

- 5.7.10. Начин спровођења блокада искључења и деловања уређаја заштите и аутоматике зависи од техничких карактеристика и могућности појединих уређаја .

У зависности од типа уређаја блокаду може , по налогу надлежног диспечера , да изведе руковалац на објекту , или надлежне стручне службе .

Блокирање заштитних и аутоматских уређаја може да се изврши у напонском стању ( без искључења штићеног елемента ).

- 5.7.11. Потребно је да се , за нове и реконструисане објекте , предвиди могућност даљинске блокаде искључења од стране заштите од преоптерећења далековода у првом и другом степену , са SCADA система у РДЦ има и НДЦ у --.

### 6. МЕРЕИПОСТУПЦИ НАКОН ДЕЛОВАЊА ЗАШТИТНИХ УРЕЂАЈА ЕНЕРГЕТСКИХ ТРАНСФОРМАТОРА

## 6.1. Врста и место квара на енергетским трансформаторима

- 6.1.1. Заштитни уређаји енергетских трансформатора се деле на :
- -основне заштите ( диференцијална бухолц бухолц регулационе склопке , , , реле надпритиска , ограничена земљоспојн a (R Е F) и кућишна заштита ),
- -резервне заштите , ( дистантне , прекострујне , земљоспојне , итд .)
- -заштите од преоптерећења ( струјне заштите од преоптерећења , контактни термометар , термичка слика ...).

Опсег штићења и време деловања заштита трансформатора , као и подела на основне и резервне је дата у Прилогу 3.

- 6.1.2. При искључењу трансформатора из погона деловањем заштите , потребно је утврдити да ли је узрок испада квар на самом трансформатору или у његовој непосредној околини , квар у неком другом пољу истог објекта , или неки поремећај у преосталом делу мреже ( нпр . преоптерећење услед испада суседних трансформатора ).

## 6.2. Поступци након деловања основних заштита и других заштита који захтевају подношење захтева за искључење ради провера и испитивања

- 6.2.1. Ако трансформатор испадне из погона деловањем основних заштита , забрањује се стављање под напон трансформатора . Даљи поступак се врши у складу са ТУ ЕКС -04, подношење захтева за искључење , отварање дозволе за рад у оквиру које се врше потребне провере и испитивања од стране РЦО или Дирекције за техничку подршку преносном систему . У оквиру опозива дозволе за рад руководилац радова наводи да ли трансформатор може или не може под напон . Изузетак од ових одредби су случајеви наведени у тачки 6.5.2. и 6.5.4.
- 6.2.2. Уколико је трансформатор испао из погона деловањем земљоспојне заштите терцијера у другом степену , поступак је исти као да је реаговала нека од основних заштита .,

## 6.3. Поступци након деловања резервних , заштита од преоптерећења и других заштита који захтевају ангажовање стручних служби за вршење провера

- 6.3.1. Након испада из погона трансформатора без сигнала са обе стране , неопходно је ангажовање стручних службе да изврше потребне провере и испитивања , при чему се уписује изјава у Дневнику радова на трафостаници где у закључку наводи могућност укључења трансформатора . Руковалац обавештава надлежног диспечера ( путем телефонске везе која се снима ) о закључку изјаве стручне службе .

- 6.3.2. У случајевима деловања контактног термометра и или термослике / када се очигледно може закључити да је дошло до температурног преоптерећења трансформатора , исти се може укључити без ангажовања стручних служби након :
- -визуелног прегледа трансформатора са акцентом на расхладне групе
- -ако су температурне вредности у границама регуларног рада и
- -могућности потврђивања и квитирања температурних аларма .
- 6.3.3. У случају испада трансформатора само са једне стране , без јасног узрока и сигнализације , након визуелне провере од стране руковаоца , диспечер даје налог за покушај укључења и терећења трансформатора .
- -Ако укључење буде успешно , предвидети ванредно искључење трансформатора како би надлежна служба утврдила узрок испада и изостанка адекватне сигнализације .
- -Ако је поступак укључења неуспешан , потребно је обавестити надлежну службу како би хитно истражила узрок испада и изостанка адекватне сигнализације .

## 6.4. Поступци након појаве сигнала који захтевају ангажовање оперативног особља за вршење провера

- 6.4.1. Ако се јави сигнал " Бухолц аларм ", дежурни руковалац обавештава надлежног диспечера и надлежну службу , која ће дати налог о режиму даље експлоатације , а надлежни диспечер припрема мрежу за евентуално искључење трансформатора ради потребних испитивања .
- 6.4.2. При појави сигнала " ниво уља трансформатора ( регулатора ) превисок -пренизак ", дежурни руковалац проверава и обавештава диспечера :
- -да ли постоји цурење уља ,
- -показивач нивоа уља на конзерватору трансформатора и
- -температуру трансформатора .

Ако се утврди да не постоји видно цурење уља , да је показивач нивоа уља на конзерватору у одговарајућој позицији (' Мах .' -' М in.') и да је температура трансформатора у дозвољеним границама , трансформатор остаје у погону , с тим што надлежни диспечер у договору са стручно службом припрема мрежу за искључење трансформатора ради утврђивања настанка сигнала и евентуалног истакања -доливања уља .

## 6.5. Поступци при којим је дозвољено поновно стављање трансформатора под напон без посебних провера и испитивања

- 6.5.1. После деловања резервних заштита трансформатора , односно заштита од спољних кварова трансформатора ( дистантна , прекострујна ), пре поновног стављања под напон , потребан је детаљан визуелан преглед трансформатора и припадајућих трансформаторских поља и утврђивање узрока деловања заштите . Надлежни диспечер је у овом случају дужан да се информише и о евентуалним догађајима у суседним објектима , односно у средњенапонској мрежи .
- 6.5.2. У случају , кад априликом земљотреса , дође до испада трансформатора деловањем бухолц заштите , ако није било побуде ни искључења од електричних заштита и ако сигнал искључења бухолц заштите може да се квитира , надлежни диспечер , ( након потврде да се земљотрес стварно догодио у региону трафостанице и након визуелног прегледа трансформатора и припадајућих поља од стране руковаоца ) може да да налог за укључење .
- 6.5.3. Ако је трансформатор 110/X  kV испао из погона деловањем прекострујне заштите неутралне тачке , постоје следеће могућности :
- -Да имамо земљоспој у средњенапонској мрежи , а да није селективно деловала земљоспојна заштита извода , и секундарне стране трансформатора ( мала струја квара , отказ релеја , квар временских чланова итд .), или није искључио неки од прекидача .

- -Да имамо земљоспој на сабирницама средњег напона а да није деловала земљоспојна заштита секундарне стране трансформатора ( отказ релеја , или квар временских чланова итд .), или није искључио прекидач секундарне стране трансформатора .
- -Да имамо земљоспој у делу између прекидача секундарне стране трансформатора и припадајућих струјних трансформатора .

Даљи поступак , за све три претходне подтачке , зависи од присутности дежурног руковаоца на објекту и спроводи се у свему према тачки 7.2 овог Упутства .

- 6.5.4. У случају испада трансформатора деловањем неке основне заштите због случајне грешке или пролазног квара у секундарним колима насталих приликом радова у трансформаторској станици , поступа се на следећи начин :
- -извршилац радова писаном изјавом у Дневнику радова на трафостаници наводи разлоге испада трансформатора због радова у секундарним колима по РЗ -1/2014 или Н -1/2014 или Н -3/2014, и да се трансформатор може укључити без испитивања ;
- -руковалац на основу изјаве извршиоца радова обавештава надлежног диспечера ( путем телефонске везе која се снима )  ' да је трансформатор испао деловањем основне заштите ( навести назив заштите ) због радова у секундарним колима и да се трансформатор ( навести број трансформатора ) може укључити ';
- -на основу добијеног обавештења од стране руковаоца , надлежни диспечер даје налог за укључење испалог трансформатора .

## 6.6. Поступци код деловања заштите од преоптерећења трансформатора

- 6.6.1. Дозвољено оптерећење и преоптерећење трансформатора дефинишу стручне службе на основу IEC препорука и препорука произвођача трансформатора .
- 6.6.2. На трансформаторима 400/220,  400/110 и 220/110  kV, као заштита од преоптерећења , користи се термослика и контантни термометар .

На појединим трансформаторима 110/ х kV, као заштита од преоптерећења , користи се двостепена прекострујна заштита

Заштита од преоптерећења трансформатора по правилу искључује само ниженапонску страну .

Код термослике , преоптерећење се сигнализира при достизању првог температурног степена , а искључење следи након достизања другог температурног степена .

Код заштите од преоптерећења са двостепеном прекострујном заштитом :

- -Кад оптерећење трансформатора достигне први степен заштите од преоптерећења након 20 секунди јавља се аларм , а искључење трансформатора ( уколико не дође до смањења струје ) следи након 20 минута .
- -Кад оптерећење трансформатора достигне други степен заштите од преоптерећења аларм се јавља одмах , а искључење трансформатора ( уколико не дође до смањења струје ) следи након 20 секунди .
- 6.6.3. О насталом преоптерећењу трансформатора дужан је да брине надлежни диспечер .
- 6.6.4. При појави сигнала ' преоптерећење -аларм '  ( први степен заштите од преоптерећења ), надлежни диспечер сагледава ситуацију у мрежи и процењује да ли је могуће извршити потребна растерећења или ( код заштите од преоптерећења са двостепеном прекострујном заштитом ) приступити блокади заштите од преоптерећења трансформатора .
- 6.6.5. Не дозвољавају се терећења трансформатора преко задатих температурних граница .
- 6.6.6. При појави појединачних сигнала аларма термичких преоптерећења трансформатора ( са контактног термометра или термослике ), руковалац проверава индикаторе температуре , струју трансформатора , рад група за хлађење трансформатора и претходно трочасовно оптерећење . У случају појаве нелогичних сигнала термичког преоптерећења , руковалац обавештава надлежну службу која ће дати налоге о даљим поступцима .

## 6.7. Квар диференцијалне заштите трансформатора

- 6.7.1. Ако се на било који начин установи квар диференцијалне заштите , пријемом сигнала или директним увидом на заштити уређај , руковалац обавештава надлежну службу .
- 6.7.2. Рад трансформатора без диференцијалне заштите није дозвољен , тако да , ако трансформатор има само једну диференцијалну заштиту , надлежни диспечер хитно врши потребну прерасподелу оптерећења и приступа искључењу трансформатора из погона .
- 6.7.3. Ако трансформатор има два уређаја диференцијалне заштите и дође до квара једне од њих дозвољава се привремен рад трансформатора са једном диференцијалном заштитом , ако су исправне функције осталих основних заштита трансформатора .
- Око одлуке о оваквом режиму рада диспечер се консултује са Сектором за релејну заштиту и локално управљање .

## 6.8. Блокирање уређаја заштите и аутоматике у трансформаторским пољима

- 6.8.1. Надлежни диспечер може дати налог за блокаду првог степена заштите од преоптерећења трансформатора двостепена прекострујна заштита ( ) ако мерења струје и температуре уља указују на лажно деловање .
- 6.8.2. Блокада другог степена заштите од преоптерећења трансформатора није дозвољена .
- 6.8.3. Ако након деловања кућишне заштите надлежна служба закључи да узрок деловања није квар трансформатора него : земљоспој у нисконапонској инсталацији на трансформатору , незадовољавајући отпор изолованости кућишта трансформатора итд ., може се привремено блокирати искључење од кућишне заштите , под условом да трансформатор има исправну Бухолц заштиту и бар једну диференцијалну заштиту .
- У овом случају је потребно да надлежне службе предузму хитне мере за отклањање узрока непотребног деловања кућишне заштите .
- 6.8.4. Ако је у функцији ограничена земљоспојна заштита ( REF ), кућишна заштита се може блокирати трајно . -
- 6.8.5. Одлуку о блокади кућишне заштите доноси Сектор за релејну заштиту и локално управљање након консултација са надлежним службама РЦО , а о томе обавештава и надлежни центар управљања.

### 7. ПОСТУПЦИ НАКОН ДЕЛОВАЊА ЗАШТИТЕ САБИРНИЦА

## 7.1. Квар на сабирницама високог напона

- 7.1.1. Заштита сабирница на високом напону се остварује :
- -диференцијалом заштите сабирница ( искључују се прекидачи свих поља која су везана на погођени систем сабирница ) и или /
- -дистантном заштитом водова у суседним објектима и дистантном заштитом на ниженапонској страни трансформатора у објекту ( искључују се сви прекидачи на водовима у суседним постројењима и на трансформаторима који су везани за овај систем сабирница ).
- 7.1.2. Након деловања заштите сабирница , руковалац одмах обавештава надлежног диспечера , а затим одлази у постројење да би , визуелним прегледом , евентуално утврдио узрок деловања заштите .
- 7.1.3. Ако нема видних оштећења у постројењу , надлежни диспечер даје налог да се проба систем сабирница укључивањем далековода са кога се очекују најмање струје квара. Ако укључење успе , онда се и остали испали изводи укључују на тај систем сабирница .

У случају да је квар на сабирницама трајног карактера , изводи се пребацују на други исправан систем сабирница , а потом се обавештава надлежна служба .

- 7.1.4. У случају појаве сигнала ' квар заштите сабирница ', руковалац обавештава надлежног диспечера и надлежну службу .
- Уколико надлежна служба није у могућности да отклони узрок поремећаја , онда заштите сабирница до отклањања узрока квара , , остаје у блокираном стању .
- 7.1.5. У случају прораде диференцијалне заштите сабирница у постројењу '' А '' и истовременог деловања дистантне заштите у другом степену у суседном постројењу '' Б '', на воду ' АБ ' који повезује ова два постројења , а на основу деловања заштитних уређаја квар се догодио у постројењу '' А '' у далеководном пољу далековода ' АБ ' у зони између струјних трансформатора и прекидача .

Поступак је исти као у тачки 7.1.2. и 7.1.3., док се далековод ' АБ ' укључује на следећи начин :

- -Обавити детаљан преглед далеководног поља ' АБ у постројењу ' ' А '.
- -Далековод ' АБ ' се пушта у празан ход у постројењу ' Б ', уколико се не уочи узрок квара
- Изузетак је у случају када постројење '' Б '' припада или је блиско електрани а диспечер процени да би недостатак поменутог вода могао да угрози рад преносног система , спроводи се следећи поступак :
- o Вод се у постројењу '' А '' издваја на посебан систем сабирница .
- o Укључује се спојно поље у постројењу ' А '.
- o Укључује се прекидач поменутог вода и тиме врши проба укључења .

## 7.2. Квар на средњенапонским сабирницама

- 7.2.1. Диспечер РДЦ а је дужан да о свим догађајима -, који се тичу сабирница средњег напона , које су у надлежности РДЦ а -, обавештава ОДС односно надлежни Центар управљања КПС .
- 7.2.2. Заштита сабирница на средњем напону се остварује упрошћеном заштитом сабирница ( искључују се прекидачи свих поља која су везана на погођени систем сабирница )
- 7.2.3. Руковалац прикупља све сигнале заштита из постројења X kV, утврђује стање прекидача у постројењу X kV, врши детаљни визуелни преглед сабирница и утврђује узрок деловања заштите .
- Ако се квар не може установити , искључити све изводе X kV, а затим ако постоји могућност , пробно ставити сабирнице под напон преко једног од извода X kV. У противном , укључити трансформатор под условом да је протекло бар , 10 минута од испада .
- 7.2.4. Ако при покушају укључења дође до поновног испада трансформатора , трансформатор не укључивати већ обавестити надлежну службу . Уколико се трансформатор успешно укључи након испада , изводе укључити према уклопној шеми пре испада трансформатора . Ако по укључењу неког од извода , поново испадне трансформатор , искључити тај извод , а потом укључити трансформатор и преостале
- изводе .

### 8. ПОСТУПАК НАКОН ДЕЛОВАЊА ОСТАЛИХ ЗАШТИТА У ВН ПОСТРОЈЕЊУ

## 8.1. Поступак након деловања заштите од отказа прекидача

- 8.1.1. Након деловања заштите од отказа прекидача , дежурни руковалац утврђује у ком је пољу дошло до отказа прекидача и о томе обавештава надлежног диспечера и надлежну службу .

- 8.1.2. Надлежни диспечер даје налог да се поље у ком је отказао прекидач растави , а сва остала поља која су испала укључе .

## 8.2. Поступак након деловања заштите од трајне несиметрије струја

- 8.2.1. Ако се појави сигнал трајне несиметрије струја , руковалац проверава показивање мерних инструмената или SCADA система и обавештава надлежног диспечера о могућности да је можда дошло до прекида проводника или неке струјне везе на посматраном далеководу .
- 8.2.2. Могућ узрок оваквог сигнала може да буде и квар у секундарним колима струјних
- трансформатора . Код оваквог квара мора да се наступа изузетно опрезно због високих напона који могу да се појаве на месту прекида у секундарним колима струјних трансформатора
- 8.2.3. О овим сигналима руковалац обавештава надлежног диспечера и надлежну службу .

### 9. ПОСТУПЦИ НАКОН ДЕЛОВАЊА ЗАШТИТНИХ УРЕЂАЈА У СРЕДЊЕНАПОНСКИМ ПОСТРОЈЕЊИМА

## 9.1. Управљање СН мрежом

- 9.1.1. По правилу , мрежом средњег напона управља Оператор дистрибутивног система ( ОДС ), или надлежни Центар управљања КПС .
- 9.1.2. РДЦје надлежан за управљање трансформаторским и спојним пољима , као и сабирницама средњег напона у објектима ЕМС а -.
- 9.1.3. По правилу , прекидачима водова СН , ако за то постоји техничка могућност , директно управља и командује ОДС .
- 9.1.4. ОДС има могућност и право давања директног налога руковаоцима у постројењима која припадају ЕМС за манипулацију у пољима водова СН .
- 9.1.5. Начин прослеђивања и извршења налога Центара управљања КПС се дефинише у посебним уговорима о експлоатацији .
- 9.1.6. О свим примљеним налозима и спроведеним манипулацијама , руковалац редовно обавештава РДЦ .
- 9.1.7. РДЦ уз координацију са ОДС , , или надлежним Центром КПС , даје налоге за манипулацију трансформаторским и спојним пољима средњег напона у објектима ЕМС а -.

## 9.2. Квар у средњенапонској мрежи са уземљеном неутралном тачком

- 9.2.1 У случају деловања краткоспојне заштите 35 kV водова (I&gt;&gt;), дозвољава се само један покушај укључења и то минимално 10 минута након испада .
- 9.2.2 Ако на изводу делује прекострујна (I&gt;) или земљоспојна заштита (I о &gt;), након неуспешног АПУ -а дозвољава се један покушај укључења без чекања , .
- 9.2.3 Ако постоји могућност пожељна је провера исправности вода укључењем вода са друге стране .
- 9.2.4 Након поправке вода , укључење се врши по налогу надлежног Центра управљања ( РДЦ , ОДС или Центар управљања КПС , ).
- 9.2.5 У случају испада из погона средњенапонске ћелије деловањем клапне за ослобађање притиска ваздуха из средњенапонске ћелије , руковалац проверава стање клапни и визуелним прегледом утврђује да ли је сигнал " лажан ", или је стварно дошло до унутрашњег квара , о чему обавештава РДЦ , ОДС или Центар управљања КПС .
- 9.2.6 У случају испада извода X kV деловањем термичке заштите или заштите од преоптерећења , по могућству , утврдити вредност струје пре квара и обавестити надлежног диспечера о томе . Извод се , након отклањања узрока испада ( растерећења извода ), укључује по налогу РДЦ , ОДС или Центра управљања КПС .

## 9.3. Квар у средњенапонској мрежи са изолованом неутралном тачком

- 9.3.1 Код деловања краткоспојне и прекострујне заштите , поступак је исти као у претходном поглављу .
- 9.3.2 У изолованој мрежи ( пошто су струје земљоспоја мале ), земљоспој се по правилу не искључује , а најједноставније се детектује кроз несиметрију напона .
- Потребно је да руковалац изврши проверу несиметрије напона , ако је то могуће и уколико се потврди да она постоји о томе обавештава РДЦ , ОДС или Центар управљања КПС . Даље активности води надлежни диспечер .
- 9.3.3 Утврђивање вода под земљоспојем се најчешће врши сукцесивним искључивањем средњенапонских водова по налогу налогу РДЦ , ОДС или Центра управљања КПС , .
- 9.3.4 Уколико се не може утврдити вод под земљоспојем , постоји могућност да је земљоспој на сабирницама , или у унутрашњој мрежи средњег напона . У овом случају утврђивање елемента под земљоспојем води надлежни РДЦ .
- НАПОМЕНА : Према досадашњој пракси електродистрибутивних предузећа -ако мрежа ради у режиму са изолованом неутралном тачком , максимално дозвољено време рада мреже под земљоспојем је 2 сата .

### 10. ПОСТУПЦИ КОД КВАРОВА ОПРЕМЕ У ПОСТРОЈЕЊУ

## 10.1. Капацитивни напонски трансформатор

- 10.1.1. У постројењима ЕМС се начелно користе две врсте уређаја који сигнализирају евентуалну неисправност напонских мерних трансформатора или њихових секундарних кола :
- -стари , хомополарни релеји
- -нови , микропроцесорски заштитни уређаји
- 10.1.2. Ако се на пренапонском хомополарном релеју (Uo&gt;) појави сигнал 1. степена несиметрије у секундарним колима капацитивних напонских трансформатора , дежурни руковалац треба да поступи у складу са интерним упутством за конкретни реле који се налази на објекту .

Ако се на пренапонском хомополарном релеју (Uo&gt;) појави сигнал 2. степена несиметрије у секундарним колима капацитивних напонских трансформатора , потребно је што пре , да надлежни диспечер искључи из погона предметне напонске трансформаторе и поступа о по Упутству о значајним погонским догађајима .

НАПОМЕНА : Ако су напонски трансформатори смештени у далеководном пољу , далековод треба прво искључити на супротном крају да би се избегло повећање напона на напонским трансформаторима услед тзв . Ферантијевог ефекта .

- 10.1.3. Ако се на микропроцесорском релеју ( или на SCADA систему ) појави сигнал ' квар у секундарним напонским колима ', потребно је :
- 1. Да се у припадајућем РОНТ -у провери да није дошло до испада заштитног аутомата (MCB). Уз овај сигнал се јавља и блокада уређаја дистантне заштите . Ако је заштитни аутомат испао , потребно је да се покуша једно укључење заштитног аутомата .
- 2. Ако је покушај укључења успешан , настали сигнали могу да се квитирају , а уређај дистантне заштите се аутоматски деблокира након 5-10 секунди .
- 3. Ако је покушај укључења неуспешан , потребно је да се о свему обавести надлежна служба .
- 4. Ако је заштитни аутомат у РОНТ у није испао потребно је да дежурни руковалац -обавести надлежн u службу .

## 10.2. Прекидач

- 10.2.1. Код прекидача са SF6 гасом , у случају појаве сигнала " аларм -низак притисак гаса SF6 ( скр . P1 )", руковалац проверава показиваче притиска гаса и о томе обавештава надлежну службу , као и надлежног диспечера како би се извршила припрема уклопног стања за отклањање узрока појаве сигнала као и за евентуални случај појаве сигнала ( P2 ).
- У случају појаве сигнала " блокада рада -низак притисак гаса SF6 ( скр . P2 )", долази до блокаде рада прекидача у затеченом стању .
- О томе руковалац одмах обавештава надлежног диспечера да би се предузеле одговарајуће мере за ослобађање прекидача од присуства напона . Истовремено руковалац обавештава и надлежну службу у циљу предузимања одговарајућих мера за санирање квара .
- 10.2.2. Код појаве сигнала " грешка у погону прекидача ', или ' квар погонског механизма прекидача ", дежурни руковалац контролише стање погонског механизма , аутомата и кола за напајање погонског мотора ( стање осигурача у полу , затегнутост ожичења у клемама , стање сигналних контаката ) и покушава да утврди и или отклони узрок квара / . Уколико се квар не отклони , односно уколико сигнал не може да се квитира , дежурни руковалац обавештава надлежног диспечера и надлежну службу у циљу предузимања одговарајућих мера за санирање квара .
- 10.2.3. Ако се сигнал ' несиметриј a полова прекидача ' јавио приликом искључења прекидача ( што значи да је остао укључен један или два пола ), дежурни руковалац покушава ручно искључење неискључених полова из погонског механизма .
- -Ако успе да искључи , у договору са надлежним диспечером , ради провере исправности прекидача , може да проба укључење и искључење неколико пута при растављеном пољу .
- -Ако не успе ручно искључење , диспечер треба да омогући безнапонско стање прекидача потребно за отклањање квара , а руковалац обавештава о свему надлежну службу .
- 10.2.4. Ако се сигнал несиметрије полова прекидача јавио приликом укључења прекидача ( остао искључен један или два пола ), дежурни руковалац на објекту треба да провери спремност прекидача за рад и стање погонског механизма .
- -Ако уочи недостатак , и успе сам да га отклони , проба укључење и искључење прекидача неколико пута при растављеном пољу .
- -О свему обавестити надлежну службу .
- 10.2.5. Ако је прекидач испао из погона а нема сигнала деловања заштите , проверава се стање прекидача и , уколико нема ништа сумњиво надлежни диспечер , врши се пробу укључења .

Ако прекидач поновно испадне , сматра се да је у квару и обавештава се надлежна службу.

## 10.3. Квар реактансе / резистансе

- 10.3.1. Ако се јави сигнал ' Бухолц реактансе -аларм ' и или / сигнал ' Бухолц реактансе -искључење ' ( које не искључују трансформатор ) проверити :
- -ниво уља у конзерватору ,
- -да ли се види пловак у Бухолцу
- -да ли је продрла вода испод поклопца на Бухолцу

Покушати са квитирањем сигнала , прегледати земљоспојне релеје на изводима и земљоспојну и прекострујну заштиту реактансе .

- О уоченим детаљима обавестити надлежног диспечера и надлежну службу .
- 10.3.2. У случају трајног квара реактансе / резистансе , до поправке или замене реактансе резистансе / , надлежни диспечер даје налог руковаоцу трафостанице и надлежној служби да се успостави привремени режим :
- -са изолованом неутралном тачком ,
- -са директним уземљењем неутралне тачке енергетских трансформатора ,
- -да искључи и растави трансформатор , ако погон без реактансе резистансе / енергетског трансформатора није дозвољен .
- 10.3.3. Привремени режим је дефинисан посебним документом за сваку трафостаницу ,  ( према критеријумима датим у ТУ ЕКС --02)

Успостављање привременог режима рада енергетских трансформатора са изолованом неутралном тачком или са директно уземљеном неутралном тачком се обавља при искљученим енергетским трансформаторима .

- У привременом режиму рада енергетског трансформатора када је звездиште директно уземљено надлежна служба или руковалац у трафостаницама , , ( где је то могуће ), треба да преподеси земљоспојну заштиту трансформатора 110/35 kV на тренутно деловање ( без временског затезања ).

Руководилац радова може да затражи мишљење одговарајућих стручњака из ЕМС .

- 10.3.4. Забрањује се стављање под напон трансформатора све док се квар не отклони или не успостави прописани привремени режим рада .

Након отклањања квара или успостављања привременог режима рада , овлашћено лице ( руководилац радова ) обавештава надлежног диспечера да се трансформатор , може ( или не може ) ставити у погон .

## 10.4. Квар кућног трансформатора ( КТ )

- 10.4.1. Ако се јави сигнал ' Бухолц аларм КТ ' или ако КТ испадне деловањем заштита , дежурни руковалац обавештава надлежног диспечера и надлежну службу и пребацује сопствену потрошњу објекта на алтернативни извор напајања .
- 10.4.2. У случају деловања основних заштита кућног трансформатора забрањује се стављање под напон трансформатора све док се квар не отклони .

Даљи поступак се врши у складу са ТУ ЕКС -04, подношење захтева за искључење , отварање дозволе за рад у оквиру које се врше потребне провере и испитивања од стране РЦО или Дирекције за техничку подршку преносном систему . У оквиру опозива дозволе за рад руководилац радова наводи да ли трансформатор може или не може под напон .

## 10.5. Квар у колима једносмерног ( командног ) напона

- 10.5.1. Ако се појави земљоспој у колима једносмерног напона , руковалац проверава волтметре и сигналне сијалице за показивање земљоспоја , као и контролер једносмерног напона .

Ако се утврди да је земљоспој трајан , руковалац о томе обавештава надлежну службу погона и надлежног диспечера .

Поступку локализације места земљоспоја се приступа одмах , било да то , до неког нивоа , ради руковалац , било да се ангажује одговарајућа надлежна служба .

Уз консултацију са надлежном службом , руковалац може да приступи локализацији и евентуалној елиминацији земљоспоја .

- 10.5.2. Уколико дође до потпуног нестанка командног напона ( основног и резервног напајања једносмерном струјом ), а квар се не може брзо отклонити , руковалац одмах обавештава надлежног диспечера и надлежну службу .

Надлежни диспечер даје налог за искључење трансформаторских поља , и са стручним службама разматра потребу за искључењем прикључних далековода .

Прекидаче у трансформаторским пољима и далеководним пољима руковалац искључује из погонског механизма прекидача .

- 10.5.3. Ако испадне заштитни аутомат за једносмерни напон , руковалац покушава да утврди и евентуално отклони узрок испада . Ако не успе , о свему обавештава надлежну службу .
- 10.5.4. Када се појави сигнал ' прекид искључних кругова прекидача ' ( КИК ), руковалац утврђује у којим колима је прекид и покушава да утврди и евентуално отклони узрок квара .

Уколико није у могућности да отклони квар , руковалац обавештава надлежну службу .

## 10.6. Квар у напонским колима заштите

- 10.6.1. Код испада заштитних аутомата или осигурача напонских кола , руковалац ће покушати укључење или замену уметка . Ако укључење , односно замена уметка не успе , руковалац обавештава надлежну службу . Ако се преко овог аутомата ( или осигурача ) напаја заштита која једина штити елемент , потребно је одмах обавестити надлежног диспечера
- 10.6.2. Ако микропроцесорска заштита даје сигнал ' квар у напонским колима ', руковалац одмах проверава стање заштитних аутомата или осигурача напонских кола . При томе се поступа на следећи начин :
-  ако је испао аутомат или прегорео топљиви уметак осигурача , поступа се у свему према тачки 10.1.3,
-  ако није испао аутомат или прегорео топљиви уметак осигурача , обавештава се надлежна служба .

## 10.7. Кола наизменичног напона у колима сопствене потрошње

- 10.7.1. У случају нестанка наизменичног напона , дежурни руковалац обавештава надлежног диспечера и покушава да , евентуално , сам отклони узрок нестанка наизменичног напона . Ако у томе не успе , о свему обавештава надлежну службу .

## 10.8. Квар система за даљинско локално управљање /

- 10.8.1. У случају квара система за даљинско локално управљање / , руковалац одмах обавештава о квару надлежног диспечера и надлежну службу .
- 10.8.2. Ако се током трајања квара система за даљинско локално управљање појави потреба за / неодложним манипулацијама у постројењу , руковалац тражене команде извршава са : командне табле , са управљачког уређаја , са резервног управљачког панела ( РУП ), или из командног ормана у пољу .

Руковалац манипулише из погонског механизма расклопних апарата само уколико не постоји електрична команда за тај расклопни уређај , а уклопно стање ( са становишта тренутног уклопног стања ) дозвољава манипулацију тим елементом .

- Ако је електрична команда расклопним апаратом , из неког разлога нерасположива , руковалац о томе обавештава надлежног диспечера , а затим покушава да утврди и отклони узрок нефункционалности .

Уколико се не отклони узрок нефункционалности електричне команде , диспечер договара са руковаоцем могућност наставка манипулације из погонског механизма .

Ако руковалац сматра да наставак манипулације из погонског механизма није безбедан , манипулација се прекида и позива се интервентна екипа .

## 10.9. Неусаглашености позиција регулационих склопки

- У трафостаницама 110/X  kV које су даљински управљане и које немају посаду два енергетска трансформатора су , по правилу , у паралелном раду , који усклађује уређај за аутоматску регулацију напона ( АРН ).
- 10.9.1. У случају да се појави сигнал ' неусаглашеност позиција регулационих склопки ' надлежни диспечер је дужан да пређе са даљинске аутоматске регулације напона на даљинску ' ручну ' регулацију напона и да командама за промену позиција регулационих склопки , посебно за сваки трансформатор , усклади њихове позиције за паралелан рад . Уколико надлежни диспечер није у могућности да то уради даљинском командом ' ручно ', дужан је да позове дежурног руковаоца да ураде усклађивање позиција регулационих склопки оба трансформатора са командне табле трафостанице или из погона регулационих склопки на самим енергетским трансформаторима .
- 10.9.2. Када је у квару погон регулационе склопке на једном трансформатору или је у квару уређај за аутоматску регулацију напона дозвољен је привремени паралелни рад оба трансформатора са неусаглашеним позицијама регулационих склопки , уколико се трансформатори не преоптерећују , до отклањања квара на погону регулационе склопке или квара на уређају за аутоматску регулацију напона .
