### 1. Адекватност производње

Процена могућности производних модула унутар одређене контролне области да својом производњом обезбеде потребе за снабдевањем електричном енергијом и балансирањем система. Оператор преносног система испитује средњорочну и краткорочну адекватност производње за своју област управљања према правилима о раду интерконекције. Краткорочна адекватност по правилу обухвата период од наредних 7 дана, док средњорочна адекватност представља период до 10 година.

### 2. Активна снага

Средња вредност тренутне вредности снаге израчуната у току једне периоде основне учестаности.

### 3. Балансирање преносног система

Процес ангажовања секундарне и терцијарне резерве у циљу одржавања суме снаге размене са суседним преносним системима и фреквенције на планираној вредности.

### 4. Балансна група

Виртуелна област која може примити, односно из које се може предати електрична енергија, а која служи за потребе обрачуна и финансијског поравнања с аспекта балансне одговорности. Обухвата скуп места примопредаје електричне енергије у преносном, односно дистрибутивном систему, као и пријем и предају енергије по основу блокова размене електричне енергије.

### 5. Балансно одговорна страна

Учесник на тржишту електричне енергије који је балансно одговоран за одступања једне балансне групе и који је закључио уговор о балансној одговорности са оператором преносног система.

### 6. Безнапонска пауза

Време од деловања заштите и давања импулса за искључење прекидача до давања импулса за укључење прекидача деловањем уређаја (функције) за аутоматско поновно укључење (АПУ). Безнапонска пауза не обухвата време искључења, односно време укључења прекидача.

### 7. Безнапонско покретање производног модула

Способност производног модула да се из стања када је искључен са мреже врати у оперативно стање и почне да предаје снагу, у ситуацији када је део преносног система на који је прикључена у безнапонском стању.

### 8. Блок размене електричне енергије

Пријављена размена електричне енергије између две балансне групе у истој зони трговања, односно једне балансне групе и партнера из друге зоне трговања (размена између зона трговања), у одређеном временском интервалу, са дефинисаном вредношћу блока и смером размене.

### 9. Бројило

Уређај за мерење и регистровање електричне енергије и снаге. Бројило обавља више функција: мери активну и реактивну електричну енергију по тарифним ставовима, региструје дијаграме оптерећења активне и реактивне снаге и командује пребацивањем између тарифних регистара.

### 10. Валидација

Провера ваљаности мерних података добијених даљинском или локалном аквизицијом која се врши по утврђеним програмским алгоритмима и анализом дневника догађаја који се региструју у бројилима.

### 11. Ветроелектрана

Модул енергетског парка који чини јединствен скуп уређаја (ветротурбине, ветрогенератори, блок-трансформатори, кабловска мрежа и енергетски трансформатори), који за производњу електричне енергије користи енергију ветра.

### 12. Виша сила

Означава догађај или околност, или низ догађаја или околности које не могу да се избегну, предвиде нити отклоне што има за последицу немогућност извршења дела или свих обавеза.

### 13. Вод

Заједнички назив за далековод, кабл или мешовити вод.

### 14. Време интервентног укључења

Време потребно да се елемент ЕЕС који је искључен због радова безбедно укључи, рачунато од тренутка када се изда налог за хитно укључење.

### 15. Грешка контролне области

Тренутна разлика (ΔP) између измерене снаге размене у реалном времену (P) и планиране вредности снаге размене контролне области (P0), коригована за вредност фреквентног члана за ту контролну област (производ регулационе константе (K фактор) дате контролне области и одступања фреквенције (Δ f ) од номиналне вредности).

### 16. Даљинска аквизиција

Даљинско прикупљање мерних података са бројила из надлежног центра за обрачун мерних података.

### 17. Дневни план рада организованог тржишта електричне енергије

Електронски документ који садржи резултате трговања на организованом дан унапред или унутардневном тржишту електричне енергије у виду блокова размене електричне енергије. Овај документ доставља ЕМС АД оператор тржишта електричне енергије или правно лице које је овај оператор овластио за достављање дневног плана рада у име своје балансне групе.

### 18. Дневно искључење елемента ЕЕС

Искључење елемента ЕЕС због извођења радова на њему или у његовој близини, при чему се сваког дана по окончању радова елемент поново укључује.

### 19. Додељени преносни капацитет 

Укупан преносни капацитет који је на одговарајући начин оператор преносног система доделио на коришћење учесницима на тржишту електричне енергије.

### 20. Дозвола за рад

Врста документа за рад чије издавање претходи отпочињању радова на елементима ЕЕС или у близини елемената ЕЕС.

### 21. Дозвољена погонска струја

Максимална струја са којом елемент ЕЕС може бити трајно оптерећен, узимајући у обзир карактеристике и стања елеменaта ЕЕС, те сезонске климатске услове рада. Подешење првог степена заштите од преоптерећења се усваја у односу на ову вредност. У циљу ефикаснијег функционисања преносног система подешење првог степена заштите од преоптерећења се код далековода може динамички мењати коришћењем система за праћење температуре проводника.

### 22. Експлоатација (коришћење) објеката

Активности чији је циљ да се применом техничко-економских метода на најбољи могући начин искористе постојећи, већ изграђени електроенергетски објекти и целокупан електроенергетски систем. Другим речима, то је скуп управљачких акција (ручних или аутоматских) предузетих у циљу задовољења потреба корисника преносног система, уз услов да се обезбеде услови нормалног рада преносног система и најмањи трошкови пословања.

### 23. Електрана

Јединствена техничко-технолошка целина у којој се врши производња електричне енергије.

### 24. Електроенергетски објекат (објекат)

Грађевинско-електромонтажна целина која служи за производњу, односно пренос, односно дистрибуцију, односно потрошњу и складиштење електричне енергије.

### 25. Електроенергетски систем

Скуп свих међусобно повезаних електроенергетских објеката који сачињавају јединствену техничко-технолошку целину.

### 26. Елемент ЕЕС

Далековод, кабл, мешовити вод, далеководно поље, кабловско поље, трансформатор, трансформаторско поље, систем сабирница, спојно поље, мерно поље, растављач и др. Овакав елемент је категорисан у одређену групу Категоризације елемената 400 kV, 220 kV и 110 kV.

### 27. ЕIC Z код

Јединствени идентификациони код сваког мерног места. Овај код се састоји од 16 алфанумеричких карактера који описује мерно место и напон мерења. Ове кодове за мерна места прикључења генерише ЕМС АД.

### 28. Емисија

Електромaгнетне сметње емитоване од стране уређаја, опреме, система или инсталације које изазивају одступање од нормалног рада система.

### 29. Емисиони ниво параметра квалитета напона

Ниво посматране емисије, процењен и мерен на одговарајући начин у складу са техничким стандардима којима се уређује квалитет напона.

### 30. Заштитни уређај (заштита)

Уређај који штити елемент електроенергетског система од погонских услова изван граница нормалног функционисања. Заштита се спроводи алармирањем и искључивањем штићеног елемента.

### 31. Зона трговања

Највеће географско подручје унутар кога учесници на тржишту електричне енергије могу размењивати енергију без расподеле преносног капацитета.

### 32. Интервентни радови

Радови на елементима ЕЕС, или у близини елемената ЕЕС чије извођење није предвиђено одговарајућим плановима искључења (ови радови се по правилу спроводе због насталог или потенцијалног квара на елементу ЕЕС односно због повећаног ризика за безбедност и здравље људи, повећаног ризика од пожара, односно угрожавања имовине).

### 33. Интерконекција (синхрона област)

Систем који се састоји од два или више појединачних преносних система који су повезани интерконективним водовима и у синхроном су раду. У оквиру синхроне области системска фреквенција је јединствена у стационарном стању.

### 34. Испад

Неочекивано искључење једног или више елемената електроенергетског система услед квара или других узрока.

### 35. Једнофазно АПУ

Циклус рада заштите и уређаја (функције) за аутоматско поновно укључење (АПУ) који једнофазне земљоспојеве искључује једнофазно (само фаза која је погођена земљоспојем) и после безнапонске паузе укључује ту исту фазу.

### 36. Капацитет

Називно континуално оптерећење производног модула, складишта електричне енергије, преносног елемента или друге електричне опреме.

### 37. Карактеристичан дан

Календарски дан који ЕМС АД одређује у сагласности са правилима о раду интерконекције.

### 38. Категоризација елемената ЕЕС

Поступак којим ЕМС АД сваки 400 kV, 220 kV и 110 kV елемент ЕЕС сврстава у једну од 4 групе (категорије), сагласно критеријумима за категоризацију које доноси ЕМС АД и објављује у документу Категоризација елемената 400 kV, 220 kV и 110 kV ЕЕС Републике Србије. Сврха категоризације елемената ЕЕС је да се одреде области управљања центара управљања ЕМС АД и корисника преносног система и уреде обавезе ЕМС АД и корисника преносног система у експлоатацији објеката  преносног система.

### 39. Квар

Случајни догађај унутрашњег или спољашњег порекла који настаје на опреми и доводи до престанка извршавања функције опреме и испада те опреме из погона, као и придружене опреме. Према својој природи може бити пролазан или трајан.

### 40. Конфигурација бројила

Поступак задавања  мерних и тарифних параметара у бројилима. Конфигурација бројила може бити примарна конфигурација, када се као један од параметара уноси обрачунска константа мерног места или секундарна, када се не уноси обрачунска константа.

### 41. Корисник преносног система

Произвођач електричне енергије, крајњи купац чији је објекат прикључен на систем, купац-произвођач, складиште електричне енергије, агрегатор, снабдевач, снабдевач на велико електричном енергијом и други оператор система чији су објекти прикључени на преносни систем.

### 42. Критеријум сигурности,,N-1”

Правило према којем су елементи преносног система, који остају у раду након испада елемента са дефинисане листе испада за контролну област, способни за прилагођавање новој погонској ситуацији, а да се не прекораче граничне вредности погонских величина.

### 43. Kупац-произвођач

Крајњи купац који је на унутрашње инсталације прикључио сопствени објекат за производњу електричне енергије из обновљивих извора енергије, при чему се произведена електрична енергија користи за снабдевање сопствене потрошње, а вишак произведене електричне енергије предаје у преносни систем, дистрибутивни систем, односно затворени дистрибутивни систем.

### 44. Локална аквизиција

Прикупљање мерних података са бројила и регистратора података на самом мерном месту. Локално прикупљање података може бити визуелно (очитавањем стања регистара бројила и регистратора) или путем локалне комуникације преко оптичког или серијског порта бројила и регистратора.

### 45. Локална опрема за регулацију

Опрема смештена у електрани или модулу енергетског парка која  прослеђује регулациони импулс или поставну вредност активне снаге (сетпоинт) до турбинског регулатора производног модула.

### 46. Маргина поузданости преноса

Део преносног капацитета између зона трговања који је неопходан како би се обезбедио поуздан рад преносног система због неизвесности по питању услова планираног рада преносног система. Ове неизвесности првенствено проистичу из рада регулације, потребе за хаваријским разменама електричне енергије и одступања рада у реалном времену од планова рада.

### 47. Место примопредаје

Место предаје електричне енергије, односно место преузимања електричне енергије за које се може обезбедити податак о оствареној предаји, односно оствареном пријему електричне енергије у обрачунском периоду. Овај податак се утврђује на основу мерења електричне енергије у сваком обрачунском периоду (са једног или више бројила уз примену коефицијената свођења ако је то неопходно). Места примопредаје нарочито обухватају: место предаје електричне енергије крајњем купцу, место предаје електричне енергије из преносног у дистрибутивни систем, место преузимања електричне енергије од произвођача, место предаје електричне енергије из дистрибутивног у преносни систем, збирно место предаје електричне енергије оператору преносног система за надокнаду губитака електричне енергије на преносном систему, збирно место предаје електричне енергије оператору дистрибутивног односно затвореног дистрибутивног система за покривање губитака електричне енергије на дистрибутивном систему, место пријема односно предаје електричне енергије на интерконективном воду.

### 48. Мерни подаци

Измерене вредности мерних величина сачуване у меморијским регистрима бројила. То су подаци о регистрованој активној и реактивној енергији, дијаграм активне и реактивне снаге, као и датум и време максималног оптерећења. Сваком мерном податку се придружује временска значка која временски одређује идентитет мерног податка.

### 49. Мерно место

Место (у електричном смислу) на коме су прикључени напонски и струјни мерни трансформатори који напајају припадајућа бројила за мерење размењене електричне енергије између објекта корисника преносног система и преносне мреже.

### 50. Модул енергетског парка

Јединица или скуп јединица за производњу електричне енергије која је прикључена на мрежу асинхроно или преко уређаја енергетске електронике и има једно место прикључења на преносни систем.

### 51. Мрежа 400 kV, 220 kV и 110 kV

Елементи ЕЕС који су сврстани у прву, другу и трећу групу Категоризације. Обухвата преносну мрежу и делове објеката корисника преносног система преко којих се преноси електрична енергија.

### 52. Мрежни модел

Математички модел елемената електроенергетског система, њихових међусобних веза и одговарајућег скупа техничких карактеристика за различите врсте енергетских анализа које се базирају на итеративаним прорачунима токова снага.

### 53. Напонски слом

Појава брзог снижавања напона у преносном систему услед недостатка реактивне енергије.

### 54. Напонске редукције

Снижавање радног напонау дистрибутивним мрежама којима се енергија испоручује из преносне мреже, на износ од 95% називног напона дистрибутивне мреже.

### 55. Нежељено одступање

Одступање реализације суме прекограничних размена електричне енергије, које улазе у програм размене регулационе области, од планиране суме ових размена.

### 56. Несиметрија напона (струја)

Стање у вишефазном систему у ком ефективне вредности међуфазних напона, односно струја (основна компонента) или фазни углови између суседних међуфазних напона, односно струја, нису сви једнаки. Степен неједнакости се обично изражава односом инверзних и нултих компонената према директној компоненти напона, односно струја.

### 57. Нето преносни капацитет

Максимални укупни програм размене између две суседне контролне области, односно између подобласти унутар једне контролне области. Израчунава се према правилима о раду интерконекције.

### 58. Нормалан рад преносног система

Рад преносног система при коме су задовољени сви услови сигурног рада преносног система, услови стабилности и при коме не постоји прекид испоруке електричне енергије из преносног система због узрока унутар преносног система.

### 59. Обавештење о завршетку радова

Врста документа за рад чије издавање следи након завршетка радова на елементима ЕЕС, или у близини елемената ЕЕС.

### 60. OBIS код

Јединствени код за све величине у регистрима бројила према IEC 62056-61/2002.

### 61. Обрачунска константа

Неименовани број који се добија множењем преносних односа напонских и струјних мерних трансформатора на мерном месту, а који се користи да би се и секундарне вредности енергије и снаге измерених на бројилу превеле у стварне примарне вредности енергије и снаге.

### 62. Одржавање објеката

Свеукупни рад који има за сврху очување сталне техничке исправности електроенергетских објеката. У одржавање спадају: прегледи, провере, ревизије и ремонти.

### 63. Оперативна ограничења

Привремено смањење активне снаге у месту прикључења у циљу обезбеђивања сигурног рада преносног система.

### 64. Опсег регулације

Опсег снаге регулације у оквиру којег регулатори могу да обезбеде аутоматску регулацију у оба смера, као одговор на одступање фреквенције.

### 65. Опсег регулације

Опсег подешења снаге на регулатору у оквиру којег регулација може радити аутоматски у одређеном времену, у оба смера од радне тачке снаге.

### 66. Острвски рад

Рад објекта у делу преносног система који је одвојен од остатка преносног система који је у синхроном раду са интерконекцијом.

### 67. План и програм размене електричне енергије

План размене електричне енергије представља суму блокова размене електричне енергије између зона трговања у сваком временском интервалу и смеру размене. Програм размене електричне енергије представља изнетовану планирану размену електричне енергије у сваком временском интервалу за контролну област, између две контролне области или за контролне блокове.

### 68. Плански ниво параметара квалитета напона

Ниво поремећаја у одређеном окружењу, усвојен као референтна вредност за ограничење емисије из постројења у одређеном систему, како би се ова ограничења координирала са свим лимитима усвојеним за опрему и инсталације које треба да буду повезане на систем.

### 69. Поремећај

Непланирани догађај (испад елемента преносног система, дела производње или потрошње, електромагнетна сметња и слично) који може проузроковати стање преносног система изван нормалног рада, односно даље погоршање стања система.

### 70. Поремећен рад

Стање у преносном систему које испуњава бар један од следећих услова: - девијација фреквенције прелази ±200 mHz; - напони у појединим чвориштима се не налазе унутар нормалних радних вредности; - струје оптерећења неких елемената преносне мреже су веће од дозвољених погонских вредности за те елементе; - систем је неизбалансиран и недостаје за ; - струје кратких спојева у поједним чворовима су веће од максималних дозвољених вредности за опрему инсталисану у датом чворишту; - активирана је нека од мера предвиђена Плановима одбране (прорада подфреквенте заштите, надфреквенте заштите, ограничење испоруке електричне енергије, напонске редукције);- постоји нерасположивост кључних електронских система за управљање преносним системом, у складу са правилима о раду интерконекције, дуже од 30 минута.

### 71. Поремећен приступ

Погонско стање у месту прикључења при коме је ефективна вредност бар једног фазног напона виша или нижа од прописаног опсега за нормалне радне напоне, односно када се вредност фреквенције налази ван опсега 49,5 - 50,5 Hz (транзијентне појаве у преносном систему се не узимају у обзир). Уколико корисник преносног система има више места прикључења у једном објекту, не сматра се да постоји поремећени приступ ако укупан преносни капацитет тачака прикључења, у којима су нормални погонски услови, превазилази одобрену снагу овог корисника.

### 72. Производни модул

Синхрони производни модул или модул енергетског паркa.

### 73. Постројење

Заједнички назив за трансформаторску станицу, разводно постројење или прикључно разводно постројење.

### 74. Потенцијални квар

Случајни догађај унутрашњег или спољњег порекла који настаје на опреми и узрокује смањену поузданост рада опреме (постоји значајна вероватнoћа испада опреме из погона, као и придружене опреме).

### 75. Потрошња (нето потрошња)

Електрична енергија, односно снага, која се преузима из преносне мреже или њеног дела.

### 76. Поузданост

Способност елемената преносног система да током одређеног временског периода испоручују електричну енергију одговарајућим корисницима преносног система у оквиру прихваћених стандарда и у жељеном износу. Поузданост на преносном нивоу може бити мерена фреквенцијом, трајањем и величином (или вероватноћом) негативних ефеката на потрошњу, пренос, или производњу електричне енергије.

### 77. Правила о раду интерконекције

Правила које су оператори преносних система као чланови организације ENTSO-E дужни да спроводе на основу европске регулативе и интерних аката ове организације.

### 78. Претквалификаци

Поступак усаглашености.

### 79. Провера усаглашености

поступак провере техничких карактеристика објеката и оперативних процедура које у свом раду користи корисник преносног система. Провера усаглашености се спроводи у складу са: издатим актом о прикључењу, односно пројектованим техничким карактеристикама за постојеће објекте корисника преносног система за које не постоји акт о прикључењу, уговореним помоћним услугама, овим, правилима којима се регулише прикључење објеката на преноси систем, правилима о раду интерконекције и мрежним правилима која се односе на прикључење објеката.

### 80. Прикључно разводно постројење

Електроенергетски објекат преко којег се врши прикључење објекта корисника преносног система.

### 81. регулација

регулатора турбине којом се подешава излазна снага производног модула као последица одступања фреквенције у синхроној области. регулација требало би да се, што је могуће равномерније, распореди на јединице које су у погону у синхроној области.

### 82. регулатор

Регулатор који врши корекцију излазне снаге производног модула на основу брзине обртања односно фреквенције.

### 83. Распад преносног система

Погонско стање у коме је без напајања значајн део конзума (бар 50%) у контролној области или постоји одсуство напона у целојконтролној области дуже од 3 минута, услед чега се активира План успостављања система.

### 84. Расположиви преносни капацитет

Разлика нето преносног капацитета и додељеног преносног капацитета учесницима на тржишту електричне енергије.

### 85. Расположивост

Стање у коме је производни модул, складиште електричне енергије или елемент ЕЕС способан да изврши предвиђену функцију, без обзира да ли стварно јесте или није у употреби.

### 86. Разводно постројење

Постројење у коме постоји само један напонски ниво (400 kV, 220 kV или 110 kV).

### 87. Реактивна снага

Имагинарни део производа комплексног напона и конјуговано-комплексне струје. Реактивна снага ствара и одржава електромагнетна поља опреме наизменичне струје. Реактивна снага мора бити испоручена уређајима за чији је рад неопходно електромагнетно поље, као што су мотори и трансформатори. Реактивну снагу производе производни модули, синхрони компензатори или електростатичка опрема као што су кондензатори и она директно утиче на напон у електроенергетском систему. Реактивну снагу производе и далеководи када су оптерећени испод природне снаге.

### 88. Регулација напона

Координисана управљачка акција која обухвата управљање производњом односно апсорбовањем реактивне енергије у производним модулима, синхроним компензаторима, статичким уређајима за компензацију, те управљање токовима реактивне снаге у мрежи 400 kV, 220 kV и 110 kV променом односа трансформације и укључењем, односно искључењем елемената мреже 400 kV, 220 kV и 110 kV.

### 89. Регулатор побуде

Децентрализовани, локално инсталисани регулациони уређај за регулисање струје побуде сингроног производног модула.

### 90. Регионални координациони центар

Тело задужено за координацију активности оператора преносних система у одређеном региону у циљу унапређења сигурности и координације рада преносних система.

### 91. Руковалац

Лице у електроенергетском објекту задужено за надзирање рада објекта и извршавање налога надлежног центра управљања који се односе на објекат.

### 92. Руководилац радова

Лице са којим овлашћено лице надлежног центра управљања отвара Дозволу за рад, након чега ово лице проверава спроведене основне мере места рада и спроводи даље мере за безбедан рад; такође обавештава овлашћено лице надлежног центра управљања о завршетку рада.

### 93. Сигуран рад преносног система

Рад преносног система при коме су испуњени следећи услови: - напони у свим чвориштима се налазе унутар нормалних радних вредности; - девијација фреквенције не прелази следеће вредности: - ±100 mHz у трајању дужем од 5 минута; - ±50 mHz у трајању дужем од 15 минута; - струје кратких спојева у свим чворовима нису веће од максималних дозвољених вредности за опрему инсталисану у датом чворишту; - обезбеђен je одговарајући опсег за ; - критеријум сигурности,,N-1” је задовољен, а у случају његовог нарушавања постоји могућност поновног успостављања у најкраћем могућем времену; - сви синхрони производни модули раде у режимима сходно њиховим погонским дијаграмима.

### 94. Синхроно време

Фиктивно време засновано на системској фреквенцији у синхроној области које је једном подешено у односу на астрономско време. Уколико синхроно време предњачи у односу на астрономско то значи да је системска фреквенција у просеку већа од 50 Hz и обратно.

### 95. Синхрони производни модул

Недељив скуп уређаја (турбинa, генератор и неопходни пратећи уређаји) који може производити електричну енергију тако да су фреквенција произведеног напона, брзина обртања генератора и фреквенција мрежног напона у сталном односу и тиме у синхронизму.

### 96. Систем SCAD

истем за прикупљање и обраду података који се у реалном времену достављају са објеката преносног система и објеката корисника преносног система. Користи се за надзор рада, даљинско командовање и друге аспекте управљања преносним системом.

### 97. Системске заштите

Подфреквентна заштита, надфреквентна заштита, заштита од преоптерећења, заштита од трајне несиметрије струја, заштита од њихања снаге и напонске заштите. Ове заштите првенствено служе за очување сигурности рада преносног система.

### 98. Складиште електричне енергије

Постројења за одлагање коришћења електричне енергије у односу на тренутак у коме је електрична енергија произведена, односно постројења  за претварање електричне енергије у друге видове енергије и складиштење такве енергије ради накнадног поновног претварања у електричну енергију..

### 99. Соларна електрана

Модул енергетски парка који чини недељив скуп уређаја (соларни панели (стрингови), инвертори, блок-трансформатори, кабловска мрежа и енергетски трансформатори), који за производњу електричне енергије као извор користи енергију Сунца (ова дефиниција се не односи на тзв. концентрационе соларне електране које енергију Сунца користе за загревање водене паре, која се потом користи за добијање електричне енергије - оваква генераторска јединица се третира као турбогенераторска јединица).

### 100. Сопствена потрошња

Део потрошње објекта неопходан за његов поуздан рад. Обично се ова потрошња одваја од осталог дела потрошње и напаја преко издвојених сабирница унутар објекта. Такође је уобичајено да се за ову потрошњу обезбеђују посебне везе са преносном мрежом, односно дистрибутивном мрежом, као и извори независног напајања.

### 101. Стабилност

Стабилност преносног система је способност система да за дато иницијално оперативно стање поврати стање оперативне равнотеже након што је био изложен  поремећају, при чему је већина променљивих величина система ограничена тако да преносни систем остаје целовит.

### 102. Стања преносног система

У складу са правилима о раду интерконеције, преносни систем се може налазити у следећим стањима: - нормалaн рад; - угрожен нормалaн рад; - поремећeн рад; - распад преносног система; - успостављање преносног система.

### 103. Технички губици у преносној мрежи

Губици снаге, односно електричне енергије који су последица утрошка снаге, односно енергије, на загревање елемената у преносној мрежи услед постојања активног отпора у овим елементима (Џулови губици), губици услед хистерезиса, губици услед вртложних струја, губици од струја одвода у изолацији, губици услед короне и  диелектрични губици.

### 104. Технички систем управљања

Систем за размену и обраду података који се преносе између објеката и центара управљања, као и између самих центара управљања са циљем да се обезбеде услови за управљање преносним системом.

### 105. Трофазно АПУ

Циклус рада заштите и уређаја (функције) за аутоматско поновно укључење (АПУ) који вишефазне кварове (кратке спојеве и земљоспојеве) искључује трофазно и после безнапонске паузе укључује све три фазе.

### 106. Трајно искључење елемента ЕЕС

Искључење елемента ЕЕС због извођења радова на њему или у његовој близини, при чему се елемент не укључује сваког дана по окончању радова, већ тек по завршетку свих радова.

### 107. Трансформаторска станица

Електроенергетски објекат који садржи трансформаторе и омогућава пренос електричне енергије између мрежа различитих напонских нивоа. Трансформаторска станица садржи више постројења различитих напонских нивоа.

### 108. Тржишни модел

Математички модел електроенергетског система састављен од техничких и економских карактеристика елемената електроенергетског система који се користе за прорачун економски оптималног ангажовања производних модула.

### 109. Турбински регулатор

Децентрализовани, локално инсталисани регулациони уређај за регулисање положаја вентила турбине турбоагрегата, односно положаја спроводног апарата хидроагрегата.

### 110. Угрожен нормалан рад преносног система

Стање преносног система у коме су задовољени сви услови сигурног рада овог система, изузев што: - није испуњен критеријум сигурности ,,N-1” и не постоји могућност његовог поновног испуњењау најкраћем могућем времену; - девијација фреквенције прелази ±100 mHz у трајању дужем од 5 минута или ±50 mHz у трајању дужем од 15 минута, aли не прелази ±200 mHz; - недостаје више од 20% укупно захтеване резерве за  у трајању дужем од 30 минута.

### 111. Укупни преносни капацитет

Преносни капацитет који се прорачунава на основу правила о раду интерконекције, а представља збир нето преносног капацитета и маргине поузданости преноса.

### 112. Управљање преносним системом

Скуп акција којим се обезбеђује функционисање преносног система у нормалним условима рада, односно повратак овог система у нормалан, односно сигуран рад након појаве поремећаја. Управљање преносним системом спроводи се из центара управљања оператора преносног система. Управљање преносним системом обухвата регулацију фреквенције и снаге размене, регулацију напона, надзирање рада преносног система, санирање поремећаја, прикупљање података и друго.

### 113. Управљива потрошња

Потрошња која се по налогу оператора преносног система може укључивати, искључивати, односно чија се снага може мењати.

### 114. Успостављање преносног система

Стање преносног система, који се налази у режиму поремећеног рада или распада преносног система у којем је активиран План успостављања преносног ситема.

### 115. Фактор снаге

Косинус фазнe разликe између напона и струје.

### 116. Фликер

Дисторзија напонског таласа која проузрокује непријатан осећај у чулима вида која су изложена дејству уређаја за осветљење напајаним напоном који флуктуира.

### 117. Функционална испитивања

Тестови које изводи оператор преносног система или корисник преносног система под надзором оператора преносног система у склопу одржавања и развоја система, као и у поступку прикључења објеката на преносни систем.

### 118. Хаварија

Квар већег обима, битан поремећај функције или знатно оштећење објекта, дела објекта или елемента преносног система. Хаварије настају као последица кварова или оштећења на уграђеној високонапонској и другој опреми, односно елементарних непогода и несрећа или других непредвидивих и изненадних догађаја. Хаварије по правилу имају за последицу смањену поузданост и сигурност рада опреме, односно преносног система, што може угрозити безбедност и здравље људи, као и имовину, због чега је неопходно хитно отклањање узрока и последица хаварије.

### 119. хармонијска компонента (хармоник-виши хармоник)

Било која од компоненти која има хармонијску фреквенцију.

### 120. Центар управљања корисника преносног система

Диспечерски центар, електрокоманда или неки други објекат са особљем овлашћеним за управљање објектом, односно делом електроенергетског система под надлежношћу корисника преносног система. Надлежност овог центра проистиче из закона, припадајућих подзаконских аката и одговарајућих уговора.

### 121. Централизована аутоматска регулација напона

Регулација напона у преносном систему из центра управљања оператора преносног система слањем референтних величина ка локалним регулаторима напона.

### 122. АПУ

Аутоматско поновно укључење;

### 123. ЕЕС

Електроенергетски систем;

### 124. ЕМС АД

Акционарско друштво Електромрежа Србије, Београд;

### 125. СРПС

Ознака за стандарде и сродне документе које доноси Институт за стандардизацију Србије;

### 126. CIGRE

Conseil International des Grands Reseaux Electriques (Међународна асоцијација за велике електроенергетске системе);

### 127. ЕNТSО-Е

European Network Transmission System Operators - Electricity (европско удружење оператора преносних система);

### 128. EIC

ЕNТSО-Е Identification Code;

### 129. IEC

International Electrotechnical Commission (Међународна електротехничка комисија);

### 130. IEEE

Institute of Electrical and Electronics Engineers (Институт инжењера електотехнике и електронике);

### 131. ММS

Market Management System (систем за управљање тржиштем електричне енергије);

### 132. OBIS

Object Identification System (систем за идентификацију електричних величина);

### 133. SCADA

Supervisory Control and Data Acquisition (систем за управљање и прикупљање података);

### 134. FCR

Frequency Containment Reserve (резерва за одржавање фреквенције - примарна резерва);

### 135. FRR

Frequency Restoration (резерва за поновно успостављање фреквенције);

### 136. aFRR

Аutomatic Frequency Restoration (аутоматска резерва за поновно успостављање фреквенције -  секундарна резерва);

### 137. mFRR

Мanuel Frequency Restoration (ручна резерва за поновно успостављање фреквенције - директна терцијарна резерва);

### 138. RR

Replacement Reserve (заменска резерва за поновно успостављање фреквенције - планска терцијарна резерва).);

### 139. TYNDP

Ten-Year Network Development Plan (пан-европски десетогодишњи план развоја преносне мреже) 

### 140. RegIP

Regional Investment Plan (регионални инвестициони план, има их шест за Европу);

### 141. ERAA

European Resource Adequacy Assessment (пан-европска процена адекватности производње за период до десет година).

### 142. ENS

Energy not supplied (укупна неиспоручена електрична енергија услед прекида у периоду извештавања)

### 143. AIT

Average Interruption Time (просечно трајање прекида напајања у периоду извештавања)

### 144. Високонапонски вод ( ВН вод )

Заједнички назив за далековод, кабл o вски и мешовити вод.

### 145. Далековод

Надземни електроенергетски вод ( ДВ ) - Елемент који надземно вођеним проводницима преноси електричну енергију између два постројења истог напонског нивоа. Далеководу припадају затезна овешења проводника и заштитног ужета којима се они прихватају на излазни портал ТС РП /, укључујући и затезне изолаторске ланце. Састоји се од : проводника, заштитних ужади, земљовода уземљивача изолатора носача конзола стубова и темеља

### 146. Диспечер

Лице у центру управљања задужено за управљање делом ЕЕС.

### 147. Електроенергетски објекат ( ЕЕ објекат )

Грађевинско електромонтажна целина која служи за -производњу, пренос, дистрибуцију или потрошњу електричне енергије.

### 148. Електроенергетски систем ( ЕЕС )

Скуп свих међусобно повезаних електроенергетских објеката који сачињавају јединствени техничко технолошки систем -.

### 149. Елемент ЕЕС ( елемент )

Далековод, далеководно поље, трансформатор, трансформаторско поље, систем сабирница, спојно поље, мерно поље, растављач... Овакав елемент је категорисан у одређену групу Категоризације елемената 400  kV,  220  kV и 110  kV ЕЕС Републике Србије. Елементи ЕЕС су и делови ЕЕ објекта напонског нивоа x kV за које се може поднети Захтев за искључење.

### 150. Извршилац радова

Стручни радник ( запослени ЕМС или трећих лица ) који са својом екипом извршава послове из радних задатака. По налогу руководиоца радова за радове у ТС РП, /, помаже руковаоцу да поставља и уклања допунске мере обезбеђивања места рада, а за радове на ДВ, поставља и уклања допунске мере обезбеђивања места рада.

### 151. Интервентни радови

Радови чије извођење није предвиђено плановима искључења ( ови радови се углавном спроводе у случају настанка изненадних догађаја, хаварија, кварова или потенцијалних кварова на елементима ЕЕС ).

### 152. Кабловски вод ( подземни електроенергетски вод ) 

Скуп опреме која служи за подземно или подводно вођење проводника који преносе и разводе електричну енергију. Обухвата следећу опрему : кабловску главу, кабл, кабловске спојнице, уземљиваче, кабловски канал и, по потреби, помоћну опрему.

### 153. Квар

Случајни догађај унутрашњег или спољашњег порекла који настаје на опреми и доводи до престанка извршавања функције опреме и испада те опреме из погона, као и придружене опреме.

### 154. Корисник преносног система ( КПС )

Власник или носилац права коришћења електроенергетског објекта прикљученог на преносни систем.

### 155. Манипулација

Поступак промене уклопног стања ( укључивање, искључивање ) прекидача, растављача и растављача за уземљење.

### 156. Мешовити вод

Веза између два објекта која се састоји од надземних и кабловских деоница ( истог напонског нивоа ) повезаних у низу.

### 157. Надлежни диспечер

Диспечер Националног диспечерског центра ( НДЦ ), диспечер Регионалног диспечерског центра ( РДЦ ), или диспечер управљачког центра Корисника преносног система ( КПС ) у зависности од категоризације елемената ЕЕС на којем је дошло до деловања заштитних и аутоматских уређаја.

### 158. Надлежна служба

Техничка служба РЦО ППС / и или Дирекције за техничку подршку преносном / систему,

### 159. Надлежност

Обавезе, дужности и права у смислу управљања и извођења радова у делу ЕЕС. Проистиче из закона, подзаконских аката, закључених уговора између различитих енергетских субјеката.

### 160. НДЦ

Национални диспечерски центар -центар управљања ЕМС који управља преносним системом 400 kV и 220 kV, те интерконективним далеководима 110 kV.

### 161. Одговорно лице

Лице које је одговарајућим Захтевом за искључење, овлашћено да од надлежног центра управљања, затражи искључивање елемента ЕЕС ради извршења радова који не захтевају спровођење осталих основних мера обезбеђивања места рада.

### 162. Овлашћено лице

Лице за стављање елемената преносног система ( ВН вода, трансформатора, и др.) под напон, у смислу овог Упутства, је руководилац радова по процедури ТУ -ЕКС - 04 и Упутства за планирање искључења и спровођења основних мера обезбеђивања места рада на елементима 400 kV, 220 kV и 110 kV ЕЕС Републике Србије, и који обавештава надлежног диспечера да се елеменат ЕЕС може, ( или не може ) ставити у погон.

### 163. Оперативно особље

Руковаоци у постројењима и запослени у центрима управљања ( НДЦ РДЦ и центри управљања Корисника ЕЕС, )

### 164. ОДС

Оператор дистрибутивног система

### 165. РЦО

Регионални центар одржавања

### 166. ППС

Подручје преносног система

### 167. РДЦ

Регионални диспечерски центар

центар управљања ЕМС који управља делом преносне мреже у складу са одредбама Категоризације елемената ЕЕС.

### 168. РОНТ

Разводни орман напонских трансформатора

### 169. РУП

Резервни управљачки панел на управљачком орману у релејној кућици.

### 170. Руковалац

Стручни радник, електротехничке струке, који је овлашћен да опслужује и манипулише опремом у трафостаници или разводном постројењу и да надгледа и контролише њихов рад. Руковалац врши искључења дела постројења, припрема и обезбеђује безнапонско стање и по налогу руководиоца радова, заједно са извршиоцем радова, обезбеђује место рада.

### 171. ТСУ

Технички систем управљања.

### 172. Центар управљања корисника преносног система

Диспечерски центар, или објекат са особљем овлашћеним за управљање објектом, односно делом ЕЕС под надлежношћу корисника преносног система ( КПС ).

### 173. Даљински управљани објекат

Oбјекти у власништву ЕМС којима се управља даљински директно из надлежних центра управљања

### 174. Двоструки далековод

Cкуп два далековода (два система) или њихових деоница са једним или више заједничких стубова.

### 175. ТР

Трансформатор, означава се са ТР1, ТР2,... ако их има више

### 176. ДВ

Далековод

### 177. СП

Спојно поље

### 178. КБ

Подземни кабл

### 179. ТС

Трансформаторска станица

### 180. РП

Разводно постројење

### 181. ПРП

Прикључно разводно постројење

### 182. Paralelni rad
 
Dalekovodi rade u paralelnom radu ako su ispunjeni svih 5 navedenih uslova:
1. Dalekovodi su istog naponskog nivoa.
2. Polaze iz istog elektroenergetskog objekta.
3. Završavaju se u istom elektroenergetskom objektu.
4. U elektroenergetskom objektu odakle polaze se nalaze na istom sistemu sabirnica ili na različitim sistemima sabirnica sa uključenim spojnim poljem.
5. U elektroenergetskom objektu gde se zavšavaju nalaze se na istom sistemu sabirnica ili na različitim sistemima sabirnica sa uključenim spojnim poljem.

Ukoliko jedan od uslova nije ispunjen smatra se da dva dalekovoda ne rade u paralelnom radu.