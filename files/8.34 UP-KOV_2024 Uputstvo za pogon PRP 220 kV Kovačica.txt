### 2. ЕКСПЛОАТАЦИОНИ УСЛОВИ

- 2.1 ПРП Ковачица представља напојно чвориште за пренос електричне енергије произведене у ВЕ Ковачица и ВЕ Пупин преко:
- енергетског  трансформатора  ТР1  (Т01)    220/33  kV  од  63  MVA  (могућа  регулација напона под оптерећењем, дозвољено трајно преоптерећење трансформатора - 20%);
- енергетског  трансформатора  ТР2  (Т02)  220/33  kV  од  63  MVA  (могућа  регулација напона под оптерећењем, дозвољено трајно преоптерећење трансформатора - 20%);
- енергетског  трансформатора  ТР3  (Т03)  220/33  kV  од  110  MVA  (могућа  регулација напона под оптерећењем, без могућности трајног преоптерећења).
- 2.2 ПРП Ковачица је повезана са преносним системом 220 kV:
- са ТС Зрењанин 2 преко ДВ 254/2;
- са ТС Панчево 2 преко ДВ 254/1.
- 2.3 На трансформаторима ТР1, ТР2 и ТР3 постоји функционална блокада између прекидача на 220 kV и на 33 kV страни: укључење прекидача 220 kV у ПРП Ковачица условљено је искљученим стањем прекидача 33 kV на ниженапонској страни трансформатора.
- 2.4 Нису  могуће  манипулације  прекидачима  220  kV  од  ТР1  и  ТР2  из  ВЕ  Ковачица,  као  ни прекидачем 220 kV од ТР3 из ВЕ Пупин.
- 2.5 Укупна  инсталисана  снага  ВЕ  Ковачица  је  104,5 MW  са  38  ветроагрегата,  сваки номиналне инсталисане снаге генератора од 2,75 MW.
- 2.6 Укупна  инсталисана  снага  ВЕ  Пупин  је  94,4  MW  са  16  ветроагрегата,  сваки  номиналне инсталисане снаге генератора од 5,9 MW.
- 2.7 Напајање сопствене потрошње ПРП Ковачица остварује се из дистрибутивне мреже преко далековода 20 kV из правца ТС 110/20 kV Дебељача који долази у ВЕ Ковачица, а из два извода тј. ћелија у ВЕ Ковачица напаја ПРП Ковачица:
- Ј01 ћелија - довод који долази из ВЕ Ковачица уводи се директно у постројење сопствене потрошње ПРП Ковачица и служи као основно напајање ПРП Ковачица;
- Ј06 ћелија  -  довод који долази  из  ВЕ Ковачица уводи се директно у постројење сопствене  потрошње  ВЕ  Ковачица,  и  служи  као  резервно  напајање    сопствене потрошње ПРП Ковачица.

### 3. РЕЗУЛТАТИ АНАЛИЗА СИГУРНОСТИ И СТРУЈА КРАТКИХ СПОЈЕВА

- 3.1 Положај  и  улога  ПРП  Ковачица  у  ЕЕС  види  се  на  шеми  датој  као  Прилог  број  2.  Због значаја овог ПРП, извршене су анализе токова активних и реактивних снага и напонских прилика у ЕЕС, као и прорачун параметара трофазног кратког споја и једнофазног кратког споја за различита уклопна стања.
- 3.2 Прорачун токова снага је урађен је, при максимално инсталисаној снази ВЕ Ковачица и ВЕ Пупин, за зимско вршно оптерећење ЕЕС-а на страни потрошње од 5846 MW и летње вршно оптерећење ЕЕС-а на страни потрошње од 5107 MW, у коме је ангажована РХЕ Бајина  Башта  у  пумпном  режиму  (2x280  MW).  Прорачуни  токова  снага  су  рађени  на спојеном регионалном моделу који обухвата 400 kV, 220 kV и 110 kV напонске нивое ЕЕСа Србије и 400 kV и 220 kV напонске нивое суседних електроенергетских система.
- 3.3 На  основу  извршених  анализа,  коришћењем  програма  за  прорачун  токова  снага  TNA, може се закључити да је N-1 критеријум сигурности задовољен.
- 3.4 На основу извршених анализа, коришћењем програма PSS\E за прорачун струја кратких спојева, може се закључити да уграђена опрема у постројењу ПРП Ковачица задовољава са становишта струја трофазног кратког споја и једнофазног кратког споја.
- 3.5 На основу извршених анализа, коришћењем програма PSS\E за прорачун струја кратких спојева, као и увидом у пројектну документацију, може се закључити да ОPGW ужад на свим далеководима задовољавају са становишта струја кратких спојева.

### 4. ПАРАЛЕЛАН РАД СА СУСЕДНИМ ЕЛЕКТРОЕНЕРГЕТСКИМ ОБЈЕКТИМА

## На страни 220 kV:

- 4.1 ТС Зрењанин 2
- нормално уклопно стање дефинисано Упутством за погон ТС Зрењанин 2.
- 4.2 ТС Панчево 2
- нормално уклопно стање дефинисано Упутством за погон ТС Панчево 2.

### 5. НОРМАЛНО УКЛОПНО СТАЊЕ ПРП КОВАЧИЦА

На основу резултата наведених анализа дефинише се следеће нормално уклопно стање које је шематски дато у прилогу број 2:

## 5.1 Постројење 220 kV

- ГС 1 (или ГС 2) систем сабирница: ДВ 254/1 и ТР1;
- ГС 2 (или ГС 1) систем сабирница: ДВ 254/2, ТР2 и ТР3;
- спојно поље је укључено;
- активна је диференцијална заштита сабирница.

### 6. ПОГОН ПРП КОВАЧИЦА У СЛУЧАЈУ НЕРАСПОЛОЖИВОСТИ ДИФЕРЕНЦИЈАЛНЕ ЗАШТИТЕ САБИРНИЦА

- 6.1 Постројење 220 kV
- ГС 1 (или ГС 2) систем сабирница: ДВ 254/1, ДВ 254/2,  ТР1, ТР2 и ТР3;
- спојно поље је искључено и растављено.

