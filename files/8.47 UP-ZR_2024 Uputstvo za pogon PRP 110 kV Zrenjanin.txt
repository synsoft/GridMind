### 2. ЕКСПЛОАТАЦИОНИ УСЛОВИ

- 2.1 ПРП  Зрењанин  представља  напојно  чвориште  за  снабдевање  електричном  енергијом потрошача у ТС Линглонг преко:
- КБ 110 kV бр. 1298 ПРП Зрењанин - ТС Линглонг;
- КБ 110 kV бр. 1299 ПРП Зрењанин - ТС Линглонг.
- 2.2 ПРП Зрењанин је повезан са преносним системом 110 kV:
- са ТС Зрењанин 2 преко ДВ 1007/1;
- са ТС Зрењанин 2 преко ТЕ-ТО Зрењанин (по ДВ 1007/2), преко ТС Зрењанин 4 (по ДВ 1008) и преко ДВ 1006;
- са ТС Линглонг преко КБ 1298 и КБ 1299.
- 2.3 Напајање сопствене потрошње ПРП 110 kV Зрењанин се врши из дистрибутивне мреже преко два 20 kV кабла који долазе из РП 302 'ЕМС - Линглонг'. РП 302 'ЕМС - Линглонг' се напаја са ТС 110/20/10 kV Зрењанин 4.

### 3. РЕЗУЛТАТИ АНАЛИЗА СИГУРНОСТИ И СТРУЈА КРАТКИХ СПОЈЕВА

- 3.1 Положај и улога ПРП Зрењанин у ЕЕС види се на шеми датој као Прилог број 2. Због значаја овог ПРП, извршене су анализе токова активних и реактивних снага и напонских прилика у ЕЕС,  као  и  прорачун  параметара  трофазног  кратког  споја  и  једнофазног  кратког  споја  за различита уклопна стања.
- 3.2 Прорачун токова снага је урађен за зимско вршно оптерећење ЕЕС-а на страни потрошње од 5846  MW и летње вршно оптерећење ЕЕС-а на страни потрошње од 5107 MW, у коме је ангажована РХЕ Бајина Башта у пумпном режиму (2x280 MW). Прорачуни токова снага су рађени на спојеном регионалном моделу који обухвата 400 kV, 220 kV и 110 kV напонске нивое ЕЕС-а Србије и 400 kV и 220 kV напонске нивое суседних електроенергетских система.
- 3.3 На основу извршених анализа, коришћењем програма за прорачун токова снага TNA, може се закључити да је N-1 критеријум сигурности задовољен.
- 3.4 На  основу  извршених  анализа,  коришћењем  програма  PSS\E  за  прорачун  струја  кратких спојева, може се закључити да уграђена опрема у постројењу ПРП Зрењанин задовољава са становишта струја трофазног кратког споја и једнофазног кратког споја.
- 3.5 На  основу  извршених  анализа,  коришћењем  програма  PSS\E  за  прорачун  струја  кратких спојева, као и увидом у пројектну документацију, може се закључити да ОPGW ужад на свим далеководима задовољавају са становишта струја кратких спојева.

### 4. ПАРАЛЕЛАН РАД СА СУСЕДНИМ ЕЛЕКТРОЕНЕРГЕТСКИМ ОБЈЕКТИМА

## На страни 110 kV:

- 4.1 ТС Зрењанин 2
- Нормално уклопно стање дефинисано Упутством за погон ТС Зрењанин 2.
- 4.2 ТС Зрењанин 4
- 1. (или 2.) систем сабирница: ДВ 1006, ДВ 1008, ТР1 и ТР3;
- Спојно поље искључено, растављачи су укључени.

## 4.3 ТС Линглонг

- Главни систем сабирница: КБ 1298, КБ 1299, ТР1 и ТР2;
- Оба подужна растављача укључена.

## 4.4 ТЕ-ТО Зрењанин

- 1. (или 2.) систем сабирница: ДВ 1007/2, ДВ 1008, блок ТР и ТР за сопствену потрошњу;
- спојно поље искључено и растављено.

### 5. НОРМАЛНО УКЛОПНО СТАЊЕ ПРП ЗРЕЊАНИН

На основу резултата наведених анализа дефинише се следеће нормално уклопно стање које је шематски дато у прилогу број 2:

- 5.1 Постројење 110 kV:
- ГС 1 (или ГС 2) систем сабирница: ДВ 1007/1, КБ 1299;
- ГС 2 (или ГС 1) систем сабирница: ДВ 1007/2, КБ 1298;
- спојно поље је укључено;
- активна је диференцијална заштита сабирница.

### 6. ПОГОН ПРП ЗРЕЊАНИН У СЛУЧАЈУ НЕРАСПОЛОЖИВОСТИ ДИФЕРЕНЦИЈАЛНЕ ЗАШТИТЕ САБИРНИЦА

- 6.1 Постројење 110 kV:
- ГС 1 (или ГС 2) систем сабирница: ДВ 1007/1, ДВ 1007/2, КБ 1298 и КБ 1299;
- спојно поље искључено и растављено.
